$group

    source
        url http://www.gianfrancobertagni.it/materiali/psiche/ciappa.pdf

$group

    $$ 1.1 IL MONDO DELLA RAPPRESENTAZIONE
    quote
        + L’uomo nasce in un bagno di linguaggio.
            \b Questo bagno di linguaggio determina l’uomo già prima della nascita.
        article lacan.piccolo-discorso-a-l-ORTF
        comment 
            + questa la soglia verso cui Lacan spinge la riflessione sul soggetto

    concept lacan.altro-grande
        title Altro
        + il luogo della parola
        + il soggetto dipende dalle leggi del linguaggio
            \b ovvero dalla dimensione dell’Altro come luogo della parola. 

    concept lacan.soggetto
        + sintesi tra le due “anime ” della cultura filosofica fine 1800/inizio 1900;
            \b soggettivistica (Hegel, Kojéve, Heidegger, Sarte) e
            \b strutturalista (Saussure, Jakobson, Levy-Strauss, Althusser)
        + Il “ritorno a Freud” come progetto inaugurale
            \b del pensiero lacanianao nasce dall’esigenza di mediare
            \b tra l’istanza del soggetto, da cui proviene la dottrina freudiana, 
            \b e quella della struttura che lo eccede
            \b in quanto programmaticamente irriducibile al soggetto. 
        r-concept lacan.il-discorso-dell-altro
            + Lacan mette in questione nella nozione di soggetto, 
                \b la dimensione del rapporto uomo e linguaggio.
        concept sovversione-del-soggetto
            r-concept lacan.altro-grande
                + In questo senso la nozione di inconscio scoperta da Freud
                    \b non è altro che l’idea stessa di sovversione del soggetto.

    concept lacan.parola
        + Le parole dunque ci precedono. Siamo alla mercè dell’Altro. 
            \b Allorché madre e padre desiderano un figlio, 
            \b intorno alla figura di colui che verrà al mondo si istaurano discorsi;
            \b quando questi discorsi assumono il carattere imperativo di un “che sia”, 
            \b l’azione del significante è già preparata. 
        + Dai suoi primi giorni di vita, l’infans è alla dipendenze dell’altro, 
            \b il suo grido deve essere interpretato, 
            \b le sue intenzioni incontrando la voce dell’altro, dei genitori, diventano le loro parole. 
        + È interpretando il grido come una domanda che il bambino viene introdotto nel linguaggio.
        + La funzione della parola è costitutiva, condizionale sull’essere umano. 

    concept lacan.il-discorso-dell-altro
        + l’umanità stessa dell’uomo si struttura 
            \b a partire dalla preesistenza di un discorso, di una sonorità significante 
            \b che per Lacan è non tanto strumento di espressione o medium della comunicazione, 
            \b ma discorso dell’Altro, trama simbolica entro cui si viene al mondo.
        + s’incide nella carne dell’uomo questo "avan-detto" che ricopre il suo nome proprio
            \b ma senza determinismo, escludendo che una tale dimensione parlante 
            \b preluda ad un soggetto schiavo del linguaggio, assoggettato a un parlato



    $$ 1.2 LA RAPPRESENTAZIONE E IL SOGGETTO ELISO
    Ne Le parole e le cose Michel Foucault interroga il quadro di Velazquez Las Meniñas, 
    in cui a suo avviso si dispiega in forma emblematica la struttura della rappresentazione moderna. 
    
    All’inizio del XVII secolo si afferma una nuova struttura della rappresentazione
    che sostituisce il canone della Somiglianza 
    che ha fornito il sistema delle relazioni fra uomo e natura nel Cinquecento, 
    per divenire il centro di una nuova esperienza fondata sull’elisione del soggetto.

    Trasparenza e riflessività sono i due cardini della rappresentazione moderna. 
    La rappresentazione si fa cioè rappresentazione di se stessa, si duplica, 
        si denuda nel mostrare la sua struttura (riflessività) e,
        nello stesso tempo, mette in atto un rapporto con il soggetto della rappresentazione 
        di cui smarrisce la genesi (trasparenza), 
        mostrando in tal modo la lacuna intorno a cui si costituisce la rappresentazione,
        lacuna che colpisce proprio il soggetto. 
    Ecco come, attraverso la lettura del quadro di Velazquez Foucault spiega l’evento:
        Questa lacuna è dovuta all’assenza del re – assenza che è un artificio del pittore. 
        Ma questo artificio cela e indica un vuoto che è invece immediato: 
        quello del pittore e dello spettatore nell’atto di guardare o comporre il quadro. 
        Ciò accade forse perché in questo quadro, come in ogni rappresentazione di cui, per così dire, 
        esso costituisce l’essenza espressa,
        l’invisibilità profonda di ciò che è veduto partecipa dell’invisibilità di colui che vede 
        – nonostante gli specchi, i riflessi, le imitazioni, i ritratti.
    Tutt’attorno alla scena sono disposti i segni e le forme successive della rappresentazione; 
        ma il duplice rapporto che lega la rappresentazione al suo modello e al suo sovrano, 
        al suo autore non meno che a colui cui ne viene fatta offerta, 
        tale rapporto è necessariamente interrotto 15.
    È questa lacuna, questo vuoto, oggetto di sguardi,
        ciò intorno a cui la rappresentazione sorge. 
    Nel quadro si ha un principio di dispersione, 
        in modo che per chi osserva sia innestato in un gioco di rimandi continuo, sfiancante, 
        entro cui si dà la scena del quadro: 
        lo sguardo del pittore sull’oggetto della rappresentazione, 
        la piccola principessa colta nel momento in cui sembra stornare gli occhi dalla coppia reale, 
        la governante che riserva invece tutta la sua attenzione alla piccola principessa, 
        e dietro le due figure di un uomo e di una donna, 
        l’uno con sguardo compiaciuto ma quasi cancellato, 
        l’altra che sembra in atto di rivolgerli parola distraendosi da quel che accade. 
        Più avanti una coppia di nani, anche in questo caso, come nota Foucault, 
        uno dei due guarda la coppia regale mentre l’altro svia lo sguardo affaccendato in altro. 
    Sulla sinistra invece, ecco parte della scena che il pittore va dipingendo, 
        al confine fra la tela, di cui vediamo il telaio, e il presunto oggetto della rappresentazione, 
        ci sono i due regali. 
    Nello specchio s’incornicia l’immagine riflessa dell’assenza, 
        di quanto resta invisibile allo spettatore e di cui, in verità, 
        non si può dedurre la natura di riflesso: 
        se sia cioè immagine del dipinto o immagine diretta della coppia regale che giace in posa dietro la tela. 
        E infine sul fondale, dietro una porta, appare una figura vestita di nero, 
        che sembra di passaggio, ferma sulla soglia, come se fosse emersa da altrove. 
        
    Resta lì, immobile, assumendo la posa di uno sguardo che si dispiega su tutta la scena 
    a mo’ di osservatore distratto ma incuriosito. 
    È lì, forse, che si raccoglie, magari non nelle intenzioni del pittore, 
    la dimensione visiva della rappresentazione, 
    quanto insomma oltre a dare profondità al dipinto sembra alludere a una sorta di mise en abîme.
    In questo ordito di sguardi, in questa trama di ottiche, 
    nella visibilità della vista entro cui si descrive la traiettoria di ciò che Foucault definirà
    come la nascita della rappresentazione nell’epoca classica, 
    resta impresso il marchio di un’assenza, di quella lacuna che rende conto 
    della struttura della rappresentazione e del suo sdoppiamento. 
    
    In una parola, la rappresentazione del pittore 
    rappresenta la mancanza del soggetto della rappresentazione. 
    Leggiamo da Foucault: 

        Vi è forse in questo quadro di Velazquez una sorta di rappresentazione della rappresentazione classica 
        e la definizione dello spazio che essa apre. 
        Essa tende infatti a rappresentare se stessa in tutti i suoi elementi, 
        con le sue immagini, gli sguardi cui si offre, 
        i volti che rende visibili, i gesti che la fanno nascere. 
        Ma là, nella dispersione da essa raccolta e al tempo stesso dispiegata, 
        un vuoto essenziale è imperiosamente indicato da ogni parte: 
        la sparizione necessaria di ciò che la istituisce 
        – di colui cui essa somiglia e di colui ai cui occhi essa non è che somiglianza. 
        Lo stesso soggetto – che è il medesimo – è stato eliso. 
        E sciolta infine da questo rapporto che la vincolava, 
        la rappresentazione può offrirsi come pura rappresentazione16




    $$ IL SOGGETTO DELL’INCONSCIO
    concept lacan.soggetto-diviso
    concept lacan.soggetto-dell-inconscio

    Ma di quale soggetto si tratta? 
    Che cosa significa che contemporaneamente alla nascita della rappresentazione, 
    così come viene figurata dal quadro di Velazquez, il soggetto “si elide ”? 
    E, soprattutto, perché ricorrere a questa lettura foucaultiana per introdurre la questione del linguaggio?
    Per rispondere occorre fare un passo indietro e ricentrare il discorso sui binari del pensiero lacaniano. 
    Occorre cioè ripercorrere la strada che ha portato Lacan alla definizione di soggetto dell’inconscio, 
    alla sua “causazione” e al suo statuto di soggetto diviso.
    Alla domanda, insomma, sul “che cosa" è il soggetto diviso bisogna sostituire un “da che cosa” è diviso il soggetto.
    Cosa intende Lacan dunque quando afferma che la psicoanalisi condivide con la scienza lo stesso soggetto, 
    inteso in quanto prodotto eminente della cultura del XVII secolo 
    e che trova il suo paradigma nell’istituzione del cogito cartesiano?
    Bisogna innanzitutto chiarire che tanto per Lacan quanto per Freud il soggetto non è l’io. 
    I due termini sono in un certo senso in contrasto sia per il loro campo, la loro estensione, 
    che per funzione, ovvero per la posizione che occupano nel sistema psichico. 
    Il riferimento al soggetto per Lacan è del tutto strategico: 
    da un lato infatti col soggetto si vuole definire il campo d’indagine proprio della psicoanalisi, 
    ciò che la psicoanalisi “maneggia” e su cui si fonda, 
    ciò di cui “ parla ” una volta posta la questione del suo essere; 
    dall’altro il soggetto è una nozione che sorge nell’ambito della scienza moderna, 
    nella filiazione cioè proveniente dal passaggio cartesiano 
    che ha consentito alla scienza di nascere come disciplina e come sapere in un dato periodo storico.
    
    Veniamo dunque alla questione: che cosa è il soggetto dell’inconscio?
    Per rispondere occorre innanzitutto considerare la
    discriminazione strutturale tra soggetto e io. 
    Cos’è l’io allora? Lacan risponde: 
    quote
        + L’io è letteralmente un oggetto – un oggetto che adempie a una certa funzione
            \b che chiamiamo funzione immaginaria
        book lacan.l-io-nella-teoria-di-freud-e-nella-tecnica-della-psicoanalisi
        page 57

    Nel 1922 Freud pubblica il saggio L’io e l’Es in cui dà sostanza a una svolta 
    in parte anticipata nel 1920 con il saggio Al di là del principio di piacere. 
    In questo saggio Freud pur mantenendo la distinzione tra 
    le varie province psichiche Inc, Prec e C o Coscienza (P-C), 
    introduce una tripartizione che riguarda tre nuove “istanze” psichiche: Es, Io e Super-io,
    nozioni che adempiono alla funzione di spiegare la psiche dal punto di vista topologico.
    Questa nuova tripartizione nasce dalla consapevolezza che 
    l’io non è quella formazione psichica che semplicemente erediterebbe dal sistema C il suo contenuto, 
    identificandosi in buona parte con la coscienza. 
    L’io, dice Freud, è anche inconscio 18 .
    
    Siamo di fronte a un tema cruciale. 
    Una tale affermazione sembra a prima vista contraddire l’evidenza che l’io sia quella parte della psiche 
    che gode della facoltà di corrispondere al mio pensiero cosciente. 
    Per comprende la portata di una simile affermazione, 
    occorre innanzitutto chiarire cosa sia l’inconscio, 
    o almeno quale sia la sua estensione nel sistema freudiano, 
    al fine di poter darne ragione e cogliere successivamente il luogo e lo statuto dell’io.
    Inconscio è innanzitutto la sede di quei contenuti, di quelle rappresentazioni che,
    per via dell’azione della rimozione, non raggiungono la coscienza. 
    Nel sistema freudiano si distinguono rappresentazioni inconsce e rappresentazioni consce. 
    Nella Nota sull’inconscio in psicoanalisi del 1912 Freud chiama conscia 
    “soltanto la rappresentazione che è presente nella nostra coscienza e di cui abbiamo percezione ” 19
    Lapalissiano. 
    
    Eppure l’ovvietà di una simile definizione serve a tracciare la strada per il suo opposto, 
    ossia per la definizione dell’inconscio:
    “Una rappresentazione inconscia è quindi una rappresentazione 
        che non avvertiamo ma la cui esistenza siamo pronti ad ammettere in base a indizi e prove di altro genere ” 20. 
    E già un buon passo. 
    In affetti la definizioni di rappresentazione inconscia aggiunge qualcosa alla semplice ovvietà che essa “è
    inconscia ”, 
    che non perviene alla sistema percezionecoscienza: 
    ci dice che la sua esistenza si deduce da “indizi e prove di altro genere ”. Quali? 
    Freud risponderebbe: lapsus, atti mancati, motti di spirito, sogni; 
        tutto ciò che sorprende il soggetto e lo coglie in fallo rispetto al suo voler-dire.
    Ma accanto a queste due forme di rappresentazione ve ne è una terza che Freud assicura al sistema Prec: 
    si tratta della rappresentazione latente, che se pur inconscia rimane “capace di ” diventare cosciente.
    Una simile schematizzazione non rende tuttavia conto della complessità dell’attività psichica. 
    Freud nota che la distinzione tra rappresentazione inconscia, latente e conscia 
    deve servire solo da guida per delimitare, ove possibile, il campo dell’inconscio da quello della coscienza.
    Con la “svolta ” dei saggi contenuti in Metapsicologia del 1915, 
    Freud affronta il problema dell’inconscio stabilendo che il nesso con la rimozione 
    non è sufficiente a esaurirlo e a spiegarlo.
    
    Il non essere conscio cioè non copre unicamente lo spazio del rimosso, dei suoi contenuti, 
    che Freud identifica in rappresentazioni di cose (Sachevorstellung), che spingerebbero, 
    secondo la vulgata, per divenire coscienti e scaricarsi, allo scopo di raggiungere la motilità. 
    In questa visione, la psiche verrebbe a essere tripartita secondo una divisione in regioni o province comunicanti, 
    e tuttavia tra loro nettamente distinte. Non è così.

    quote
        + L’inconscio, ci dice Freud, ha un’estensione più ampia: 
            \b il rimosso è una parte dell’inconscio
        note 21

    Affermando ciò, Freud vuole sottrarre l’inconscio a quella rappresentazione 
    che ne fa un gorgo di pulsioni pronte a scaricarsi sull’io per riconquistare l’appagamento negato. 
    Pertanto, sottolinea, 
    quote
        + [l’inconscio] comprende da un lato atti che sono meramente latenti, 
            \b provvisoriamente inconsci, ma che per il resto non differiscono in nulla dagli atti consci, 
            \b e dall’altro processi come quelli rimossi, che, se diventassero coscienti, 
            si discosterebbero necessariamente, e nel modo più reciso, dai rimanenti processi consci
        note 22. 
    E così che l’inconscio sfora e si estende al sistema Prec, 
    sistema che non gode di autonomia, 
    che non si limita al solo operare la rimozione, 
    al filtraggio delle informazioni cui è consentito accedere alla coscienza.
    Questo dal punto di vista dinamico. 
    Sul piano descrittivo il sistema Inc si differenzia per caratteristiche peculiari 
    che lo pongono in una dimensione di assoluta estraneità tanto dal sistema Prec che da quello percezione-coscienza: 
    assenza di contraddizione e di negazione, intemporalità, mobilità degli investimenti, 
    nonché una relativa indipendenza dalla realtà esterna, 
    sono i tratti salienti dell’inconscio.
    Il nucleo dell’Inc è costituito di rappresentanze pulsionali che aspirano a scaricare il proprio investimento, 
    dunque da moti di desiderio. 
    Questi moti pulsionali sono fra loro coordinati, esistono gli uni accanto agli altri senza influenzarsi, 
    e non si pongono in contraddizione reciproca. 
    […] In questo sistema non esiste la negazione, né il dubbio, né livelli diversi di certezza. 
    Tutto ciò viene introdotto dal lavoro della censura fra Inc e Prec 23
    
    L’Inc dunque non è un abisso. L’inconscio non è un flusso di energia cieco. 
    Esso è piuttosto il luogo in cui qualcosa accade e in cui cadono, sotto la spinta della rimozione, 
    le rappresentazioni di cose, rappresentanze pulsionali, che consistono
    quote
        + nell’investimento, se non nelle dirette immagini mnestiche della cosa, 
            \b almeno nelle tracce mnestiche più lontane che derivano da quelle immagini
        note 24

    L’inconscio, ci suggerisce Freud, è un sistema di tracce (tracce mnestiche), e non impronte, si noti, 
    da cui si originano rappresentazioni di cose. 
    La differenza, adesso, tra rappresentazione inconscia e rappresentazione conscia consiste, ribadisce Freud, 
    in due distinte trascrizioni di uno stesso contenuto.
    Ci troviamo di fronte a un punto nodale: la distinzione tra Sachevorstellung e Wortvorstellung
    serve per comprendere come sia possibile la comunicazione tra i vari apparati psichici. 
    Seguiamo Freud:
    La rappresentazione conscia comprende la rappresentazione della cosa più la rappresentazione della parola corrispondente, 
    mentre quella inconscia è la rappresentazione della cosa e basta. 
    Il sistema Inc contiene gli investimenti che gli oggetti hanno in quanto cose, 
    ossia i primi e autentici investimenti oggettuali; 
    il sistema Prec nasce dal fatto che questa rappresentazione della cosa 
    viene sovrainvestita in seguito al suo nesso con rappresentazioni verbali 25
    
    In altre parole, ciò che consente al sistema inconscio di spingersi nella coscienza, 
    di “farsi sentire ” nelle sue varie forme sintomatiche è un progresso nella rappresentazione, 
    una concatenazione di rappresentazioni che tende ad associare alla Sachevorstellung una Wortvorstellung. 
    Questa operazione svela la natura dell’apparato psichico e del suo funzionamento, 
    in particolare il ruolo del linguaggio nella sua strutturazione. 
    Ma facciamo un passo indietro.
    L’inconscio per Freud funziona secondo due grandi principi: 
    il principio di piacere, che governa l’inconscio, 
    e il principio di realtà, che è la legge che regola il preconscio o conscio. 
    Il primo sussume quei processi di pensiero destinati a rimanere inconsci, 
    il secondo si presenta invece “nell’ordine di un discorso mediato, articolabile, comprensibile, proveniente dal preconscio ” 26. 
    I processi di pensiero inconscio pervengono alla coscienza nella misura in cui li si può verbalizzare, 
    consegnandoli al dominio del principio di realtà. 
    quote
        + I processi ideativi, cioè quegli atti di investimento che sono i più lontani dalle percezioni, 
            \b sono in se stessi privi di qualità e inconsci e acquistano la capacità di diventare coscienti 
            solo connettendosi ai residui delle percezioni verbali
        note 27

    Non è compito di questa analisi indagare ulteriormente i rapporti tra coscienza e inconscio, 
    ci basti sapere che è a questo stadio che si apre la dimensione dell’io, 
    nucleo che condivide con la percezione e la coscienza la stessa stoffa. 
    È qui che fa la sua comparsa l’Io, nella misura in cui qualcosa che si articola in parole perviene alla coscienza
    permettendo l’articolazione di un discorso, ovvero l’articolazione di rappresentazioni tra loro. 
    La percezione di idee, immagini, la strutturazione di pensieri diventa essenziale 
    affinché sia possibile qualcosa come un processo di pensiero conscio. 
    
    L’Io è così quell’istanza che, inizialmente, si colloca tra percezione e coscienza e presiede a tali processi.
    Se dunque l’inconscio è l’apparato che funziona secondo la legge principio di piacere, 
    che spinge all’azzeramento della tensione, secondo uno stimolo che chiede il suo esaurimento nella motilità, 
    il sistema percezione-coscienza, di cui l’io è l’istanza e l’espressione, 
    alla scarica immediata della pulsione sostituisce un sistema coordinato che risponde al principio di realtà, 
    ossia alla mediazione tra stimolo-pulsione da un lato, e scarica dall’altro,
    annunciando in tal modo quello scarto tra la realizzazione della scarica a tensione zero e la sua possibilità di realizzazione, 
    secondo un registro adattivo.
    Cosa è dunque l’Io, io che Freud colloca nell’interstizio tra percezione e coscienza? 
    Nella seconda topica Freud affronta il problema e si chiede 
    se l’io sia veramente solo un nucleo facente parte del sistema percezione-coscienza.
    Ci siamo fatti l’idea che esista nella persona un nucleo organizzato e coerente di processi psichici 
    che chiamiamo l’Io di quella persona. 
    A tale Io era legata la coscienza; esso domina le vie d’accesso alla motilità, 
    ossia alla scarica degli eccitamenti nel mondo esterno; 
    l’Io è quell’istanza psichica che esercita un controllo su tutti i processi parziali, 
    è l’istanza psichica che di notte va a dormire e che anche allora esercita la censura onirica 28
    
    Il lavoro analitico, svolto con i suoi pazienti, porta Freud ad accorgersi che non tutto l’io è cosciente. 
    Vi sono infatti momenti in cui, durante l’analisi, si manifestano resistenze, 
    “le associazioni vengono meno quando dovrebbero avvicinarsi al rimosso” 29 
    e il paziente si trova a vivere quella dimensione spiacevole di chi non ne sa nulla, 
    nel momento in cui è proprio una resistenza quella che sta agendo in lui.
    
    Gli diciamo allora che è dominato da una resistenza; egli però non ne sa nulla […]. 
    Dato però che questa resistenza proviene certamente dal suo Io e ad esso pertiene, 
    ci troviamo di fronte a una situazione che non avevamo previsto. 
    Abbiamo trovato nell’Io stesso qualche cosa che pure è inconscio, 
    e cioè qualche cosa che esercita potenti effetti senza divenire in quanto tale cosciente, 
    e che necessita, per essere reso cosciente, di un particolare lavoro 30.
    Questa resistenza, dice Freud, proviene sicuramente dall’io, 
    in quanto non espressa in registri sintomatici, 
    e dunque ci deve far pensare che non tutto l’io è coerente con il sistema percezionecoscienza. 
    In esso qualcosa appartiene all’inconscio, in quanto si comporta alla maniera del rimosso.

    Tuttavia le conseguenze [di questa scoperta] per la nostra concezione dell’inconscio sono ancora più importanti. 
    […] Constatiamo che l’Inc non coincide col rimosso; 
    rimane esatto asserire che ogni rimosso è Inc, ma non che ogni Inc è rimosso. 
    Anche una porzione dell’Io, una porzione Dio sa quanto importante dell’Io, può essere, e anzi indubbiamente è Inc. 31.

    Appare adesso più chiaro l’ambito di dominio dell’inconscio e la correlativa funzione dell’Io. 
    L’Io non è la sintesi dei miei pensieri e delle mie percezioni; 
    l’Io è coinvolto invece – Dio sa in che misura – nella morsa tra realtà esterna e pulsioni interne, 
    un’istanza tutt’altro che unita e sintetica. 
    L’Io, dirà Lacan nella sua lettura dell’Entwurf freudiano nel seminario L’etica della psicoanalisi,
    l’io è l’inconscio in funzione. 
    Da un lato obliterato dall’inconscio, dall’altro suo prolungamento nella realtà. 
    Si tratta in sostanza di un’istanza fondamentalmente rappresentativa, 
    funzionante secondo una dialettica che articola le Wortvorstellung alle Sachevorstellung, 
    ed è coinvolto in un processo che in tutto e per tutto associa linguaggio e rappresentazione.
    E qui sta lo snodo, vedremo, che segna il passaggio in Lacan alla definizione di soggetto dell’inconscio
    come effetto dell’azione del significante, una volta introdotto nel campo dell’Altro come luogo della Parola.

    A questo Tu che ho chiamato di addomesticamento, e che non addomestica nulla, Tu di vano incantamento, 
    di vano legame, 
    corrisponde quel che ci può quando qualche ordine ci giunge dall’al di là dell’apparato dove ribolle 
    ciò che per noi ha a che fare con das Ding. 
    È quel che risponderemo quando qualcosa ci sarà imputato o sarà messo sul nostro conto 
    – Io! Che cosa è questo Io? Io tutto solo cos’è? – se non un Io di scusa, un Io di rigetto, un Io di io no, non per me. 
    Così, fin dalla sua origine, l’Io, in quanto espelle anche se stesso con un movimento all’incontrario, 
    l’Io come difesa, come Io che prima di tutto rigetta, e che lungi dall’annunciare, denuncia, 
    l’Io nell’esperienza isolata del proprio sorgere e che bisogna forse anche considerare come il suo originario declino, 
    l’Io si articola qui 32

        $$ 1.4 IL SOGGETTO DELL’INCONSCIO (II)
        L’inconscio non è l’inconoscibile. L’inconscio si manifesta, 
        seppur attraverso il velo di sintomi, lapsus, sogni; 
        il suo manifestarsi consente quanto meno di avvertirne la presenza. 
        Presenza che non si confonde mai con l’esser presente, con un darsi in carne ed ossa; 
        eppure è un manifestarsi che letteralmente sorprende, scuote il soggetto, 
        o sarebbe forse meglio dire lo coglie a tergo nel suo discorso cosciente, 
        nel suo voler-dire, nei suoi atti, nei suoi desideri, nelle sue intenzioni, 
        lo coglie cioè in un vacillamento che non è nulla di superficiale ma lo concerne nel suo stesso, 
        nel suo più radicale essere.
        L’inconscio è un inter-detto, esso non ha nulla dell’oscurità, 
        dell’abissale o di una qualsiasi sorta di magma pulsionale feroce e muto. 
        L’inconscio è sì muto, ma solo perché in esso sono presenti unicamente Sachevorstellung. 
        
        L’inconscio pensa, ma pensa-cose.
        Ciò nonostante, sotto il dominio del Lustprinzip, l’inconscio non può non muovere alla scarica, 
        ed è in questo movimento che lo spinge alla deriva 33 che esso trova le sue parole, 
        incontrando il Realitätprinzip, e cioè la sua dimensione propriamente linguistica.
        Lo vediamo, ci dice Freud, nei sogni: in essi si apre la “via regia ” per l’inconscio, 
        ma altresì vediamo come, nei processi di condensazione e spostamento 34, 
        si manifestino quei meccanismi che Lacan riconoscerà appartenere 
        alle figure retoriche basilari della metafora e la metonimia.
        Se l’incoscio non si presenta dunque come qualcosa di unitario e chiuso in sé, 
        anche l’Io, come abbiamo osservato, non è un’istanza di cui è possibile affermare una qualsivoglia identità. 
        L’Io non si conta come uno e non può dar conto dei processi razionali tout court. 
        “P ropongo di tenere conto chiamando “ Io ” quell’entità che scaturisce dal sistema P e comincia col diventare prec; 
        ma di chiamare l’altro elemento psichico in cui l’Io si continua e che si comporta in maniera inc, l’“ Es ” , 
        nel senso di Groddeck ” 35

        Siamo nella seconda topica e Freud, con la scoperta che 
        l’io non è “quel nucleo organizzato e coerente” che si credeva, 
        introduce una nuova istanza, l’Es.
        Freud lo definisce come il sostrato sul quale “poggia nello strato superiore l’Io” 36. 
        Si tratta di un concetto chiave che può facilmente venir confuso con l’inconscio. 
        Innanzitutto: l’Es non è l’inconscio. I due campi non si coprono. 
        Se l’inconscio investe anche parte dell’Io, l’Es è il suo sostrato, 
        quote
            + ciò che basta a far sì che il sistema P formi la sua superficie [dell’io]
            note 37

        Per chiarire questo punto occorre ricordare che il sistema P è un sistema superficiale, 
        tramite esso giungono al sistema psichico tanto le impressioni esterne quanto le sensazioni interne. 
        Adesso, sappiamo che affinché giunga all’Io qualcosa come una rappresentazione rimossa 
        occorre che alle Sachevorstellung si aggiungano le Wortvorstellung. 
        Per mezzo delle rappresentazioni verbali “i processi interni di pensiero si trasformano in percezioni ” 38.
        
        L’operatore di questo passaggio, a livello dinamico e il prec. 
        Ma l’Io, abbiamo visto, non è del tutto conscio, la sua estensione topica raggiunge il rimosso, l’inconscio, 
        e ciò fa supporre a Freud che accanto all’io, a questa istanza mediatrice, di rigetto e di difesa, 
        vi sia una nuova istanza che traduce, in termini metapsicologici, la parte dell’Io più prossima all’inconscio. 
        Si tratta appunto dell’Es.
        L’Es è sì in buona parte inconscio, in esso confluisce il rimosso, 
        ma l’Es, dirà Freud, è anche quella istanza che sorge accanto all’Io, come suo sostrato, 
        e che fa sì che sotto la legge del Lustprinzip incontri nel sistema P-C, governato il Realitätprinzip.
        Ma anche il rimosso confluisce con l’Es, di cui non è altro che una parte. 
        Il rimosso è separato nettamente soltanto dall’Io, 
        mediante le resistenze alla rimozione; può tuttavia comunicare con l’Io attraverso l’Es 39

        L’Es non è l’inconscio, sebbene in esso confluisca il rimosso. 
        L’Es gioca un ruolo importante in rapporto all’Io, 
        Io che sorge sulla base di un movimento reattivo, secondo una modificazione, dice Freud, 
        quote
            + per la diretta azione del mondo esterno
            note 40
        
        Ecco allora che appare chiaro che l’Es non essendo l’inconscio 
        è quella parte dell’inconscio in cui confluisce il rimosso, 
        ma con la differenza che in esso le Sachevorstellung sono accompagnate da Wortvorstellung.
        Se l’inconscio è muto, l’Es parla. Ça parle. Ecco la provenienza del Ça parle di Lacan.

        Siamo adesso in grado di comprendere cosa intenda dire Lacan 
        quando parla di Io come oggetto, o funzione immaginaria. 
        In un passo de L’Io e L’Es, Freud dopo aver introdotto l’Es, 
        afferma che circa la genesi dell’Io agisce anche un altro fattore, il corpo. 
        In questa prospettiva, il corpo va inteso soprattutto come una superficie, 
        luogo in cui possono convergere percezioni esterne e interne. 
        quote
            + [L’Io è] innanzitutto un’entità corporea, non soltanto un’entità superficiale, 
                \b ma anche la proiezione di una superficie
            note 41. 
        È forse a questo che pensa Lacan quando parla di funzione immaginaria? 
        Di Stadio dello specchio? 
        In un certo senso sì. 
        Si può dire che Lacan legga Freud alla lettera allorquando, parlando dell’io, 
        descrive una dimensione in cui il soggetto si proietta, 
        ovvero assume la propria immagine come un tutto unitario, 
        come se l’io fosse lo schermo riflettente attraverso cui reperire la propria immagine coordinata, 
        anche attraverso il miraggio della propria unità.

        Sintetizzando, l’Io per Freud assolve al compito di regolare, 
        attraverso il principio di realtà la tendenza alla scarica proveniente dall’Es, 
        che agisce sotto il dominio del principio di piacere. 
        Ma l’Io è anche un istanza corporea, legata al sistema percezione-coscienza, 
        ad esso spetta, sul piano funzionale, 
        quote
        
            + il controllo delle vie di accesso alla motilità
                \b fine ultimo della scarica pulsionale 
            note 42. 223-4 
        È l’Io che fa i conti, se così si può dire, con il corpo, 
        l’io è un io-corpo in quanto è ad esso che spetta il compito di assicurare la mediazione con il mondo 
        attraverso la dialettica tra percezione, coscienza e inconscio. 
        L’io, insomma, pur nello scacco di non essere “padrone in casa propria ”, 
        mirerebbe alla padronanza, ed è forse questo tratto che crea la maggiore confusione. 
        
        Mirare alla padronanza non significa “padroneggiare”. 
        L’io cioè assolve, in maniera precaria, a un ruolo in cui, abbiamo visto, non si risolve. 
        E questo perché ovunque vi sia un piano proiettivo, 
        la rappresentazione che vi si proietta non assicura che essa non sia un miraggio, 
        o quantomeno che tale proiezione non sia reattiva nei confronti di quanto “altrove” , 
        nello stesso apparato psichico, si compie ad insaputa dell’io. 
        Ecco allora perché, una volta delimitato il ruolo dell’io, 
        Lacan introduce la nozione di soggetto, 
        intendendo con ciò qualcosa che non si configura nell’argine posto dall’io, 
        ma che dell’io assume anche la sua parte “oscura”.

        Siamo alla soglia di una svolta importante. 
        Per comprendere cosa sia il soggetto dell’inconscio e in che modo si distingua dall’io, 
        per comprendere altresì cosa significhi quella ciò che Lacan chiama
        “divisione del soggetto”, 
        cifra e perno del suo pensiero, 
        e per arrivare infine alla definizione 
        del campo del linguaggio e della funzione dell’Altro come luogo della parola, 
        dobbiamo innanzitutto saper distinguere i termini di Io, Soggetto e Desiderio,
        così come si vanno elaborando in Lacan.

        Ci riferiamo dunque, in primo luogo, alla celebre tesi dello stadio dello specchio 
        redatta da Lacan nel 1936 e inserita negli Scritti in una revisione datata 1949 
        e scritta per il Congresso internazionale di Psicoanalisi di Zurigo.

        Si tratta di uno scritto in cui Lacan propone di ridare 
        quote
            + alla teoria, cruciale in Freud, del narcisismo, 
                \b la sua posizione dominante nella funzione dell’io 
            note 43. 
        L’Io, abbiamo visto, secondo la lezione freudiana, non è alcunché di nucleare, saldo, 
        non è il centro e l’alveo di un sapere fondato su certezza e distinzione. 
        Tutt’altro, l’Io è un’immagine, una superficie sui cui si staglia la parvenza di un mondocorpo, 
        è imago sorta dall’azione disgregatrice tanto dell’ambiente che del mondo interiore. 
        L’io è quell’istanza all’interno della quale si proietta il mondo cosciente. 
        Lo stesso Lacan, seguendo Freud, fa riferimento ne Seminario II 44 alla nozione di coscienza in quanto superficie. 
        quote
            + Vi prego di considerare […] che la coscienza si produce ogni volta che è data […]
                \b una superficie tale da poter produrre ciò che si
                \b chiama un’immagine
            note 45
        
        La novità introdotta dalla psicoanalisi consiste nel limitare l’Io a un ruolo di compromesso, 
        senza per questo elevarlo al rango dell’io penso ossia senza farne epicentro, 
        l’istanza fondatrice della razionalità umana. 
        L’Io è anche coscienza, è il luogo psichico dell’espressione razionale, 
        del linguaggio articolato, delle connessioni coscienti; 
        eppure l’Io, lo abbiamo visto, raccoglie in sé quella parte dell’inconscio che prende il nome di Es e vi si poggia, 
        se ci consente l’immagine. 
        L’Es funziona da sostrato connettivo, tra l’inconscio e la vita cosciente.
        Illusorio è pertanto credere che la funzione dell’Io sia unicamente quella di presiedere alla razionalità,
        interpretando tale istanza a guisa di un elemento trasparente e nucleare, 
        della conoscenza di sé tout court. 
        Mentre: Io è un altro, come afferma Rimbaud, 
        è in fondo la sintesi migliore per definire lo statuto dell’io così come si pone dopo Freud. 
        È la destituzione di un’illusione
        quote
             + Il soggetto è decentrato rispetto all’individuo. 
                \b È questo che vuol dire Io (je) è un altro
            note 46

        Lo stadio dello specchio si pone dunque il compito di chiarire la natura immaginaria dell’io 
        e di far emergere al contempo lo spettro decentrato del soggetto. 
        Il saggio si basa sulla nozione di Idealich utilizzata da Freud nell’Introduzione al narcisismo.
        L’io-ideale è una costituzione immaginaria, statuaria, dell’io. 
        Essa è l’esito e il perno di quel processo che Freud denomina “identificazione ” 
        e che svolge un ruolo di primo piano nella formazione dell’immagine di sé presso il bambino. 
        Tale funzione Freud la individua in ciò che chiama narcisismo, 
        nozione che indica la funzione che l’immagine ideale di sé svolge nella formazione dell’io. 
        
        In sintesi, il bambino, nella sua costituzione soggettiva, 
        ha a che fare con due oggetti: il corpo della madre e il proprio; 
        oggetti a cui Freud lega due concetti: libido dell’io e libido oggettuale. 
        quote
            + Affermiamo che l’uomo dispone in origine di due oggetti sessuali: 
                \b se stesso e la donna che si prende cura di lui
            note 47
        I due oggetti d’amore danno vita a due forme distinte d’amore: 
        quella anaclitica o “ per appoggio ”, caratterizzata dal sostegno esercitato dall’oggetto (le cure materne), 
        e quella narcisistica, in cui l’oggetto amato, il proprio corpo, si pone in termini idealizzati. 
        Adesso, l’idealizzazione è quel processo che mette in moto l’investimento della pulsione su oggetti d’amore,
        oggetti che procurano piacere, e sorge in virtù della rappresentazione che il bambino, 
        in quanto oggetto di cure e amore da parte di “altri ” 
        – interpretati però come parte di sé – si fa del proprio genitore,
        rappresentazione che mira a cancellarne i difetti nonché ad attribuirgli ogni perfezione. 
        Il ritorno di questa immagine su di sé costituisce il narcisismo propriamente detto. 
        L’Idealich è quella formazione inconscia che risulta dall’investimento narcisistico.
        quote
            + Possiamo dire che un individuo ha costruito in sé un ideale rispetto al quale 
                misura il proprio Io attuale […]
            note 48. 
        Quando Freud sottolinea che l’io-ideale 
        quote 
            + si trova in possesso, come l’Io di quando si era bambini,
                \b  di tutte le più preziose qualità
            note 49
        intende dirci che il processo di idealizzazione fa perno sull’Io 
        e sul narcisismo inteso come operazione attraverso cui 
        l’uomo si è trovato per la prima volta proiettato 
        sullo schermo di una superficie riflettente che rimanda qualcosa di compiuto. 
        
        Ecco, l’io ideale, in quanto formazione inconscia 
        che racchiude l’immagine di sé sulla base di una simile compiutezza, 
        testimonia del carattere fortemente illusorio che governa l’io 
        e che incanta l’uomo nei suoi primi anni di vita.

        Ora, è da qui che Lacan prende avvio per introdurre la sua opera forse più originale, 
        se non altro il suo primo vero debutto nella società psicoanalitica: 
        la funzione dello stadio dello specchio come formatore dell’io. 
        
        Sottolineando l’importanza dell’immagine nella costituzione dell’Io, la sua “azione morfogena ”, 
        Lacan vede nell’io un’istanza in origine formatasi a seguito di ciò 
        che chiama “un’alienazione immaginaria ”.

        Prendiamo un bambino, di un’età compresa tra i sei e i diciotto mesi, 
        e mettiamolo di fronte a uno specchio. 
        Ci accorgeremo che – a differenza di una scimmia, 
        la cui intelligenza la riduce al mero esaurirsi del controllo 
        “dell’inanità dell’immagine” 50 
        – di fronte alla sua immagine il bambino è colto da gesti giubilatori rivolgendosi, 
        al contempo, ai genitori o alle persone che gli sono accanto quasi a confermare, 
        sondando la loro testimonianza, tale percezione.
        L’assunzione giubilatoria della propria immagine speculare 
        da parte di quell’essere ancora immerso nell’impotenza motrice 
        e nella dipendenza dal nutrimento che è il bambino in questo stadio infans, 
        ci sembra perciò manifestare in una situazione esemplare la matrice simbolica 
        in cui l’io si precipita in una forma primordiale, 
        prima di oggettivarsi nella dialettica dell’identificazione con l’altro, 
        e prima che il linguaggio gli restituisca nell’universale la sua funzione di soggetto 51

        Questa funzione dell’immagine come formatrice dell’io è al contempo una finzione, 
        una pura rappresentazione in cui il bambino si aliena e in cui ritrova l’unità e l’interezza, 
        cosa che la sua prematurazione specifica, 
        ossia il fatto che nasca nell’imbarazzo del movimento e del controllo dei propri gesti 
        oltre che del proprio sistema cognitivo, gli ha negato. 
        L’assunzione giubilatoria è la seduzione dello specchio, 
        la fascinazione in cui si produce quello sdoppiamento nel soggetto 
        per cui l’immagine riflessa diventa l’emblema nel quale il soggetto si riconosce e si identifica. 
        Si è colti in imago prima ancora che di persona, 
        si è cioè catturati dall’immagine statuaria che si produce sulla superficie dello specchio 
        in contrasto con quanto, nel corpo, testimonia dell’ingovernabilità 
        e del fatto di essere in balia dell’altro e della propria inibizione motoria.

        Il corps morcelé è l’espressione che Lacan utilizza per descrivere questo stato. 
        Corpo-in-frammenti, è l’altro polo di questo processo, 
        l’assenza di coordinazione motoria che detta le regole, 
        da un lato, allo sbandamento del soggetto tra la sua immagine unitaria, ortopedica, come dice Lacan, 
        in cui il soggetto si aliena, e la frammentazione che ne rivela la soggezione essenziale, organica. 
        Lacan fa di questo processo il cardine della storia della nascita del soggetto.

        È evidente, in questo periodo, il ricorso ad Hegel,
        non solo per ciò che riguarda la definizione di desiderio come “desiderio di essere riconosciuti”,
        ma soprattutto perché qui Lacan fa certamente riferimento allo fenomenologia dello spirito 
        e soprattutto allo sviluppo della autocoscienza non in quanto soggetta alla Begierde, alla brama-appetito, 
        ma in quanto frutto dell’incontro con l’altro umano, 
        con l’Altro in quanto luogo del riconoscimento 52

        In questo processo, dunque, l’immagine, che è altresì immagine del proprio simile 
        – si ricorda che il bambino volta lo sguardo verso chi gli è vicino
        quasi a sancire in tal modo il compito testimoniale dell’altro – 
        è immagine in cui il soggetto si coglie e si aliena in una postura che lo pone come separato,
        come sempre altrove rispetto al suo corpo, 
        all’hic et nunc del suo corpo, in questa sorta di miraggio di padronanza in cui l’Io si va a costituire. 
        L’immagine, ci dice Lacan, svolge un’azione morfogena: 
        cattura il soggetto e impone una Gestalt ideale, di puro misconoscimento, di miraggio. 

        La dialettica dell’alienazione comincia qui, in questa fase: 
        è già nello stadio dello specchio così definito da Lacan, 
        che si struttura ogni futuro rapporto dell’uomo con il proprio simile. 
        L’io alienato nello specchio, ortopedico, è questo tutto immaginario 
        che compensa il non-tutto del corpo-inframmenti, 
        espressione del qui e ora del soggetto infans. 
        Nello specchio si situa la forma inaugurale del soggetto in quanto “io”. 
        L’io, dirà Lacan, “si precipita in una forma primordiale” 53, 
        nasce in quanto miraggio di completezza, 
        nell’illusione di essere un tutto unico, di essere per così dire “in piedi”.
        Ecco in cosa l’immagine così prodotta svela il suo carattere narcisistico: nella compensazione, 
        rispetto all’io attuale, come lo chiama Freud, che l’immagine rimirata fornisce al soggetto.
        L’io è un oggetto bello e buono. […] 
        Tutta la dialettica che vi ho dato come esempio sotto il nome di stadio dello specchio 
        è fondata sul rapporto fra, da una parte, un certo livello delle tendenze, sperimentate 
        – diciamo, a un certo momento della vita – come sconnesse, discordanti, frammentate – 
        e ne resta sempre qualcosa –, 
        e, dall’altra, un’unità con la quale essa si confonde e si accoppia. 
        Questa unità è ciò che per la prima volta si conosce come unità, ma come unità alienata, virtuale 54

        Lacan valore indicare come, l’avvento del discorso freudiano, 
        implichi un profonda rottura con una certa tradizione cartesiana. 
        È evidente che Lacan, influenzato dalla lettura kojeviana di Hegel,
        riconosce qui un soggetto che mutua da Hegel le sue coordinate di base. 
        Eppure il soggetto dell’alienanzione, nonostante l’evidente debito, e a differenza di Hegel, 
        non si ricompone in un sapere assoluto, in un soggetto assoluto, 
        ma resta articolato nella scissione che l’immagine virtuale dello specchio produce su quella reale del corpo. 
        
        Prima del linguaggio, del linguaggio parlato effettivamente dal soggetto, 
        si dà già questa struttura essenziale che svela quanto la costituzione del soggetto 
        sia avvinta all’Altro, alla sua cattura divaricante, come cioè il modello visivo offerto in partenza, 
        sia quella forma speculare che introduce la rappresentazione come “linea di finzione” in cui trova posto l’identità.
        
        La funzione dell’altro così come si svolge nello stadio dello specchio 
        illustra nient’altro che l’io come finzione. 
        E questa dialettica, infinitamente debitrice alla dialettica servo-padrone hegeliana, 
        ci porta a scoprire, nello sguardo rivolto all’altro, la dimensione che soggiace alla funzione dell’io, 
        alla sua strutturazione immaginaria, quella del desiderio come desiderio di riconoscimento, 
        prima formulazione, sottolineiamo, del desiderio in Lacan 55.

        A questo proposito, dopo quanto detto, è possibile comprendere ove si collochi il soggetto, 
        il soggetto dell’inconscio descritto da Lacan, e in cosa si distingua dall’io.
        Il soggetto non è mai speculare, riflessivo. 
        Il soggetto appare sul piano simbolico dell’altro,
        annunciato nella faglia che si apre tra l’io speculare, oggetto immaginario, e il corpo-inframmenti. 
        Seguiamo Lacan:
        quote
            + Che cosa ho cercato di far comprendere con lo stadio dello specchio? 
                \b Che quanto c’è nell’uomo di frammentato, di anarchico, 
                \b si pone in un rapporto con le sue percezioni sul piano di una tensione assolutamente originale. 
                \b È l’immagine del suo corpo a essere il principio di ogni unità che percepisce negli oggetti. 
                \b Ora, di questa stessa immagine egli percepisce l’unità solo al di fuori e in modo anticipato. 
                \b Per il fatto di avere questa relazione doppia con se stesso, 
                \b è sempre intorno all’ombra errante del suo proprio io che si struttureranno tutti gli oggetti del suo mondo. […] 
                L’oggetto non è mai definitivamente per lui l’ultimo oggetto, 
                tranne in alcune eccezionali esperienze. 
                Ma si presenta allora come un oggetto di cui l’uomo è irrimediabilmente separato 
                e che gli mostra la figura stessa della sua deiscenza all’interno del mondo 
                – oggetto che per essenza lo distrugge, lo angoscia, che non può raggiungere, 
                in cui non può veramente trovare la sua riconciliazione, la sua aderenza al mondo, 
                la sua perfetta complementarità sul piano del desiderio. 
                Il desiderio ha un carattere radicalmente lacerato.
                L’immagine stessa dell’uomo vi apporta una mediazione sempre immaginaria, 
                sempre problematica, dunque mai del tutto compiuta […]. 
                È questa oscillazione immaginaria che dà a tutta la percezione umana 
                la soggiacenza drammatica con cui è vissuta 
            note 56.
        
        È insomma l’oggetto che separa l’uomo da se stesso.
        In questo caso è lo specchio, non l’immagine che esso riflette.
        Lo specchio è quel luogo in cui il soggetto scopre la sua prima alienazione 
        e in cui accade qualcosa che appare nel registro della finzione: 
        la formazione di sé, nell’immagine. 
        
        Ebbene, l’oscillazione, il vacillamento prodotto da questa percezione che giace “altrove ”, 
        spinge Lacan a estendere questa condizione al piano del vissuto tout court dell’uomo, 
        alla sua stessa esperienza in quanto essere parlante.

        Ebbene, che cosa è questa oscillazione immaginaria se non 
        la tensione stessa che l’uomo mette in rapporto alle cose, 
        quella tensione all’unità che nell’uomo si colloca al livello dell’altro, 
        sulla sponda riflessiva dello specchio in cui giace la propria immagine alienata e intera, 
        amata perché finta, ma pur sempre altrove?
        
        Il mondo, ci dice Lacan, si staglia sul piano di questa immagine, 
        è lì che ogni oggetto, ogni cosa del desiderio si ritrova, 
        nel senso che giunge in quanto perduta, poiché perduta è l’unità, mai vera, mai originaria. 
        Ed è questo che sembra gridare il desiderio, 
        il desiderio che occupa lo spazio di questa oscillazione immaginaria, 
        che un “riconoscimi!” scorra dalle labbra dell’altro perché oltre questo non c’è nulla, 
        nient’altro, o solo il desiderio che non si soddisfa in nulla, 
        o solo, anzi, il nulla del desiderio come perpetuo aggirarsi intorno alle tracce di un ritrovamento; 
        perché se, come il primo Lacan sostiene sulla scorta di Hegel, 
        il desiderio è fondamentalmente desiderio di riconoscimento, ovvero desiderio di desiderio, 
        la negativa implica che non vi sia propriamente oggetto del desiderio, se non, 
        come voleva Freud, nell’ “oggetto perduto ”, nel nulla “non ritrovato”.

        Gli oggetti che incontriamo nel mondo, siano essi cose o oggetti del desiderio, 
        hanno la stessa struttura che ha conformato il mondo nel quale si è eretto l’io. 
        La costituzione dell’io è cioè, secondo Lacan, la matrice del nostro rapporto con esso 
        – nella misura in cui il reperimento giubilatorio dell’immagine speculare 
        paga il prezzo alla dimensione “vissuta”, alla frammentarietà anarchica del corpoin-frammenti, che “siamo ”. 
        Questo iato è quanto ci portiamo dietro nel mondo 
        ed è la superficie su cui nasce il soggetto, 
        quello che Lacan chiama soggetto dell’inconscio.
        
        Il soggetto chiama in causa questa categoria, 
        in quanto non si dà qualcosa come un soggetto se non nei termini, 
        lo vedremo, di soggetto parlante, 
        se non in quanto stagliato sulle labbra del significante. 
        La dimensione del linguaggio entra in gioco nell’umano 
        a condizione però che si compia quella frattura riassunta nella frase di Lacan 
        “il significante rappresenta un soggetto per un altro significante ”.

        Il linguaggio si pone così sul piano della costituzione della soggettività 
        e non incontra un soggetto già formato, se così si può dire.
        Il linguaggio viene a lacerare l’essere umano, l’essere parlante, 
        e nello stesso tempo annuncia il piano dell’essere come manque. 

        È in questo senso che va colta la questione del significante, 
        unicamente cioè nel suo inscindibile legame al soggetto dell’inconscio in quanto mancanza a essere. 
        Il linguaggio, lungi dall’essere attributo di un io parlante 
        né, tanto meno, il veicolo attraverso cui il soggetto “si dice”, nella misura in cui ça parle,
        diventa l’esperienza stessa dell’alienazione fondamentale 
        in virtù della quale si dà qualcosa come il soggetto. 
        L’ordine del linguaggio attraverso l’articolazione significante 
        è ciò che apre nel soggetto la mancanza dispiegandone il piano del desiderio.

        Vedremo quali conseguenze assuma sul piano ontologico una simile constatazione.         

        $$ 1.5 ALIENAZIONE E SEPARAZIONE. OLTRE LO SPECCHIO.
        L’io (moi) non è il soggetto (Je). 
        Il primo, infatti, appartiene a una dimensione immaginaria, 
        il secondo coinvolge il piano simbolico e concerne ciò che Lacan chiama soggetto dell’inconscio. 
        E l’inconscio, dirà Lacan nei suoi Scritti 57, “è il discorso dell’Altro ”. 
        La soggettività è cioè una dimensione aperta, trascesa, 
        ferita nella sua dimensione intenzionale dall’intervento di quanto, 
        pur non appartenendo alla coscienza, resta iscritto nelle leggi del linguaggio. 
        
        L’essere del soggetto non si esaurisce nell’Io (moi), 
        perché quest’ultimo è un miraggio, 
        il luogo di un misconoscimento e affonda le sue radici nell’identificazione. 
        Esiste una sfasatura tra moi e Je e questa sfasatura è ciò che Lacan chiama soggetto dell’inconscio. 
        Vediamo di cosa si tratta.

        quote
            + Se la psicoanalisi deve costituirsi come scienza dell’inconscio, 
                \b conviene partire dal fatto che l’inconscio è strutturato come un linguaggio. 
                \b Ne ho dedotto la topologia il cui fine è di rendere conto della costituzione del soggetto 58

        L’idea che l’inconscio è strutturato come un linguaggio è uno dei capisaldi del pensiero di Lacan.
        L’assunto parte dalla rilettura della trilogia freudiana composta da L’interpretazione dei sogni,
        Psicopatologia della vita quotidiana e Il motto di spirito, 
        e confluisce nel testo inaugurale 
        L’istanza della lettera nell’inconscio o la ragione dopo Freud
        in cui diventa palmare la svolta di Lacan in direzione di un interpretazione strutturalista di Freud, 
        sulla scorta della lettura di Saussure e, soprattutto, di Jakobson. 
        
        Se il primo Lacan, quello dell’io come formazione ideale, proiettiva 
        e della preminenza del desiderio come “desiderio di riconoscimento” 
        sembra subire ancora molto l’influenza di Hegel 
        – almeno nell’interpretazione fornita da Koyré, delle cui lezioni era un assiduo frequentatore – 
        con L’istanza della lettera e a partire dal Seminario II del 1954
        emerge per la prima volta nel suo pensiero una chiara tendenza 
        a interpretare in termini retoricolinguistici l’insegnamento di Freud. 
        Alla parola e alla sua dialettica del riconoscimento 
        si sostituisce la dimensione della centralità del linguaggio e del potere delle sue leggi. 
        Ed è in questa prospettiva che prende valore 
        la distinzione tra significante e significato e la nozione di segno. 
        
        La logica del senso e del significante è un argomento che affronteremo approfonditamente nel secondo capitolo; 
        ci limiteremo per ora a qualche breve accenno funzionale all’avanzamento del nostro discorso.

        L’idea di inconscio strutturato come un linguaggio Lacan la ricava 
        dalla lettura de L’interpretazione dei sogni 
        e, in particolare, dalla scoperta freudiana del lavoro onirico 
        che vede nella condensazione (Verdichtung) e nello spostamento (Verschiebung) 
        i meccanismi tipici, eminenti, di quel lavoro onirico che la censura dell’Io applica dando vita al sogno,
        come risultato dell’elusione appunto di questi meccanismi. 
        Metonimia e metafora diventano in Lacan la trascrizione in termini retorici di questi meccanismi.
        È noto, leggendo Freud, l’assunto che il sogno, così come i sintomi o il motto di spirito, 
        sono rivelatori di un qualcosa che accade all’insaputa del soggetto, 
        e cioè svelano la presenza nella vita del soggetto di pensieri e desideri di cui non egli non sa nulla 
        ma che insistono nella vita e nell’esperienza dell’essere umano in termini inconsci. 
        Se Freud può affermare che il sogno è la “ via regia ” per l’inconscio, 
        è perché ha potuto osservare come, attraverso le operazioni che chiama di condensazione e di spostamento, 
        vi sia un al di là dell’io, 
        una dimensione che si esprime attraverso un discorso che oltrepassa la volontà esplicita del soggetto, 
        che a sua insaputa continua a manifestarsi nella vita del soggetto. 
        A tutto ciò Freud estenderà la nozione di inconscio.
        Il passo ulteriore di Lacan è stato quello di saldare 
        i concetti tradizionali di condensazione e spostamento a un piano linguistico-retorico più saldo e maneggiabile, 
        da cui apparisse chiaramente quanto già Freud, sebbene non del tutto esplicitamente, 
        avesse colto il carattere propriamente linguistico dell’inconscio.

        Come detto in precedenza, 
        metafora e metonimia diventano così sinonimi dei meccanismi propri del funzionamento dell’inconscio, 
        e i principi attraverso cui interpretare il desiderio.
        La Verdichtung, o condensazione: cioè la struttura di sovrapposizione dei significanti 
        in cui prende campo la metafora, e il cui nome, condensando in sé la Dichtung,
        indica la naturalità di questo meccanismo con la poesia, 
        fino al punto di includere la funzione propriamente tradizionale di quest’ultima. 
        La Verschiebung, o spostamento: cioè, più vicino al termine tedesco, 
        il viraggio della significazione dimostrato dalla metonimia e che, 
        fin dalla sua apparizione in Freud, è presentato come il mezzo dell’inconscio più adatto a eludere la censura 59
        
        E così che Lacan può affermare che questo aspetto retorico dell’inconscio, 
        sebbene assai evidente, è stato fin dall’origine misconosciuto in Freud, 
        e in particolare il fatto che simili meccanismi indichino chiaramente 
        quanto preminente sia il “ruolo costituente del significante” nell’inconscio 60. 
        Nel significante, e lo vedremo meglio in seguito, Lacan riconosce quella unità linguistica, 
        individuata a suo tempo da Saussure, che gode di preminenza e di indipendenza rispetto al significato. 
        L’algoritmo saussuriano s/S, significato su significante, viene rovesciato da Lacan, 
        sulla scorta di Jakobson e soprattutto Benveniste, in S/s, significante su significato, 
        dove la barra invece di unire i due elementi rappresenta un fattore di disgiunzione 
        che opera una resistenza alla significazione. 
        Il significante è cioè non più ciò che rappresenta l’immagine acustica del significato, del concetto,
        sulla base della nozione di arbitrarietà, 
        bensì ciò che indica la resistenza propria alla significazione,
        che separa le due facce del segno linguistico. 
        Diventa così centrale il concetto saussuriano di valore: 
        non è mai in sé che il segno linguistico trova la sua significazione, 
        bensì sempre in un altro segno, 
        sempre in un rinvio che ne spezza l’unità, 
        in uno scivolamento della significazione da significante a significante. 
        
        Il valore di un significante è dunque propriamente differenziale, 
        il suo significato è reperibile solo nel rinvio ad un altro significante, 
        e così via, all’infinito. 
        È il classico esempio del dizionario, 
        in cui un termine rinvia necessariamente a un altro termine per la sua significazione. 
        Per lo stesso principio, non si dà un significante isolato,
        come non si dà lettera che non sia concatenata alle altre lettere dell’alfabeto 
        con le quali si trova in un rapporto di contiguità. 
        Ed è in questa prospettiva che Lacan può affermare che 
        quote
            + è nella catena significante che il senso insiste, 
                \b ma nessuno degli elementi della catena 
                \b consiste nella significazione di cui è capace in quello stesso momento
            note 61
        Cade allora l’illusione che un significante 
        “risponda alla funzione di rappresentare un significato ” 62, 
        in quanto nella catena significante non funziona alcun principio d’identità A=A, 
        bensì solo la logica differenziale che vede nel rinvio della significazione la sua stessa dialettica.

        Sul piano della soggettività una simile interpretazione recupera un carattere eminentemente sovversivo. 
        Il soggetto, abbiamo visto, non è un’ipostasi o una sostanza da cui far discendere degli attributi, 
        il soggetto in Lacan è causato, è quanto si dà una volta introdotta la scissione nell’io, 
        la sua natura immaginaria. 
        Esso si colloca, senza poter suturarla, 
        nella frattura immaginaria in cui l’io si trova, 
        nel vacillamento tra la compattezza del miraggio dell’unità della figura riflessa 
        e il corpo-in-frammenti del suo Io attuale.
        La preminenza della categoria del simbolico sull’immaginario introdotta a questo punto, 
        consente a Lacan di riformulare il discorso sulla soggettività.
        
        Parlare di soggetto dell’inconscio 
        significa dischiudere così una dimensione non sostanzialistica del soggetto 
        ma altresì porre il linguaggio quale elemento costituente. 
        Se il linguaggio è nel luogo dell’Altro, 
        il soggetto si colloca allora in una dimensione in cui il ricorso all’Altro 
        rappresenta il passaggio necessario sulla via della sua costituzione,
        passaggio che inaugura la non coincidenza, la divisione propria alla nozione stessa di “soggetto”.
        L’Altro è divenuto con Lacan il luogo in cui si dà la dimensione esistenziale e ontologica del soggetto, 
        è l’ambito in cui, per dirla con Heidegger, ne va, nel senso che è chiamato in causa, del proprio essere.
        Se Lacan non interpreta la dimensione dell’inconscio come qualcosa di chiuso in se stesso 
        e alla stregua dell’inconoscibile, dell’ignoto pulsionale, 
        è proprio perché in esso ravvisa quello spazio, interno al soggetto, 
        forgiato dal fatto che la dimensione dell’alterità occupa nel soggetto una funzione costituente: 
        il tempo dell’inconscio, la sua struttura non è altro che la traccia nel soggetto 
        dell’intervento del significante, e dunque dell’Altro come luogo della parola. 
        
        Un simile intervento, strutturale, 
        ineludibile se non nei termini della psicosi, 
        rappresenta quel dato di evanescenza su cui poggia il desiderio umano e la sua natura.
        È così che si può comprendere il motto di Lacan secondo cui 
        “un significante rappresenta il soggetto per un altro significante ” 63, 
        nel fatto cioè che le leggi del linguaggio, 
        lungi dall’essere meccanismi esterni 
        appartenenti a un ordine simbolico di cui si verrebbe a conoscenza solo 
        nel secondo tempo dell’organizzazione cosciente dell’uso della lingua e sotto forma di apprendimento, 
        rappresentano invece la dimensione stessa che incide, tatuandola nel cuore,
        nel soggetto la sua mancanza, ossia la sua mancanza a essere, 
        che rappresenta la nozione propriamente ontologica cui Lacan fa ricorso per definire l’essere del soggetto. 
        L’Altro è il linguaggio stesso che ha fatto la sua irruzione nel soggetto, 
        in quanto presentifica nel discorso corrente la dimensione aitenzionale del ça parle 
        che Freud ha definito trascendenza interna al soggetto.
        
        L’inconscio è quella parte del discorso concreto in quanto transindividuale, 
        che difetta alla disposizione del soggetto per ristabilire la continuità del suo discorso cosciente […]. 
        L’inconscio è quel capitolo della mia storia 
        che è marcato da un bianco od occupato da una menzogna: è il capitolo censurato 64

        Il soggetto così, dal punto di vista immaginario, si colloca nello iato, 
        a cavallo fra l’immagine e il corpo-in-frammenti, 
        fra quanto di sé è idea e quanto si è. 
        Ma è solo quando Lacan scopre la preminenza del simbolico 
        e la logica differenziale del significante che l’Altro, 
        come luogo della parola, entra in scena come elemento causativo del soggetto, 
        duplicandone sul piano simbolico l’alienazione. 
        
        “Nasciamo in un bagno di linguaggio” non vuol dire che questo: 
        che il soggetto è in causa in quanto soggiacente all’Altro,
        già da subito legato alla parola che lo nomina e lo determina in quanto soggetto diviso.
        Se l’uomo arriva a pensare l’ordine simbolico è perché vi è anzitutto preso nel suo essere. 
        L’illusione di averlo formato con la sua coscienza proviene dal fatto che 
        è per la via di una beanza specifica della sua relazione immaginaria con il suo simile, 
        che egli è potuto entrare in quest’ordine come soggetto. 
        Ma non ha potuto fare questo ingresso altrimenti che attraverso il défilé radicale della parola […] 65

        Il soggetto consiste nella lacerazione che il desiderio deve al linguaggio 
        come sua condizione di esistenza. 
        È in questo senso che Lacan formula la tesi della causazione del soggetto 
        nella teoria dell’alienazione-separazione proposta nel Seminario XI 66 del 1964. 
        Su questa base Lacan può formulare la tesi che 
        il piano dell’essere e il piano del senso non coincidono. 
        L’affermazione è capitale, e stravolge l’assetto metafisico 
        che vede nell’Essere il dispiegarsi del senso, della pienezza originaria.
        Nella misura in cui il soggetto è debitore al significante del proprio essere 
        – è qui il senso forte della frase “un significante rappresenta il soggetto 
        per un altro significante ” – 
        l’ordine del senso e quello dell’essere si separano. 
        La schisi che separa il cogito dal sum, 
        nell’attestazione che l’io penso non ricuce l’io sono, 
        rappresenta sul piano ontologico la portata dell’azione svolta dal significante,
        mostrando in quale direzione sovversiva,
        sorprendentemente anti-metafisica, 
        giunga Lacan nell’elaborazione del suo pensiero. 
        L’articolazione significante, il “bagno di linguaggio ” in cui consiste l’esistenza, 
        sgancia il soggetto da un’ipotetica trasparenza a sé e lo pone nella “lacuna"  
        in cui ogni dire è un raccontarsi, 
        è la rappresentazione di sé da parte del soggetto sulla scena di una finzione.

        È quanto Lacan nomina fattore letale del significante. 
        Il significante, dirà, svolge un’azione letale, 
        svuota il reale per introdurvi il senso, 
            bax ***
        il prezzo di questa operazione è una perdita sul piano dell’Essere 
        o, in termini, lacaniani, sul piano del godimento.

        Il piano ontologico per Lacan è un piano di sottrazione originaria. 
        Letto in questo modo è fuor di dubbio che tutta la nozione di traccia 
        e lo stesso concetto di différance postulati da Derrida siano debitori a Lacan. 
        Ciò che manca infatti non è l’essere, non è quella presenza originaria, sottratta;
        se così fosse ci troveremmo ancora sul versante privativo teorizzato da Sartre circa il manque d’être.

        Si tratta qui di quell’essere che appare solo per il lampo di un istante, 
        nel vuoto del verbo essere, e ho detto che pone la sua questione per il soggetto. 
        Che vuol dire? Non pone la domanda davanti al soggetto,
        perché il soggetto non può venire al posto in cui esso la pone, 
        ma la pone al posto del soggetto, 
        cioè in questo posto pone la questione con il soggetto, 
        così come si pone un problema con una penna, 
        e come l’uomo antico pensava con la sua anima 67

        Il soggetto in quanto sottomesso costitutivamente all’ordine del linguaggio 
        ne subisce altresì il regime. 
        Lo scivolamento della significazione sotto la catena significante 
        definisce il luogo stesso in cui il soggetto è colto come mancante, come evanescente,
        qualora cerchi di arrestare questo scivolamento. 
        Il soggetto non può cioè dirsi in un solo significante,
        non può applicare dal punto di vista logico-metafisico
        il principio di identità A=A. 
        Esso è rappresentato da un significante per un altro significante, 
        il che significa che nessuna significazione attesta nel soggetto la sua unità significativa. 
        Questa dimensione è la mancanza a essere, 
        o come in seguito la chiamerà Lacan, giocando con il termine desêtre, 
        il suo deserto/disessere.
        Pertanto la divisione del soggetto è una divisione costituente e non costituita, 
        poiché non si produce nell’intervento di un secondo tempo in cui 
        il manque viene a ricoprire una pienezza mitica, originaria, dove il soggetto era Uno con l’Altro, 
        in cui faceva Uno. 
        È vero, Lacan parla della Cosa, come oggetto perduto, mitico, fonte di ogni pienezza, 
        ma essa s’inquadra nella tensione di quanto va ritrovato poiché originariamente perduto. 
        È per questo che non si può parlare di Uno, 
        e affermare in seguito che la divisione, il Due, 
        cada solo in un tempo secondo, 
        e cioè nel tempo del linguaggio e della dialettica del significante. 
        Non c’è Uno e poi non-Uno, c’è solo un non-tutto, come afferma Recalcati 68, 
        che apre la divisione come effetto dell’azione dell’Altro sul soggetto.

        Adesso, Lacan nel seminario XI propone sotto la teoria dell’alienazione-separazione 
        lo schema teorico della divisione del soggetto.
        In primo luogo Lacan ribadisce che la caratteristica di un segno 
        è innanzitutto quella di rappresentare qualcosa per qualcuno. 69 
        Un segno può essere un’impronta, un marchio, una traccia d’urina nel mondo animale, 
        in ogni caso il segno sta lì a rappresentare qualcosa per qualcuno, 
        perché qualcuno possa riconoscere che lì c’è qualcosa. 
        Il significante, viceversa, producendosi nel campo dell’Altro,
        rappresenta un soggetto per un altro significante;
        cioè lì dove c’è significante il soggetto è chiamato in causa, 
        ed è in causa perché sotteso al campo dell’Altro, al linguaggio. 
        
        Cerchiamo di capire.
        Un’impronta, ad esempio, può essere odorata o vista come un segno del passaggio di un animale 
        e indicare così la sua prossimità o il suo passaggio, 
        o un segno che vale da allerta o da minaccia, 
        in ogni caso indica, fa segno a qualcuno. 
        Ma la stessa impronta, nel momento in cui viene cancellata, 
        nel momento in cui perde il carattere di impronta, diventa traccia, anzi, 
        diventa la traccia cancellata di un passaggio 
        che indica tutta la potenzialità della dimensione presenza-assenza propria del linguaggio. 
        Cancellare una traccia è proprio dell’uomo 70. 
        Mentire, fingere, dire che le cose stanno in un modo quando non è così:
        ecco in cosa consiste la capacità umana di fare uso dei segni. 
        Ed è questo che differenzia un segno qualunque da un segno linguistico, da un significante,
        il fatto cioè che la sua significazione, la sua Bedeutung, possa essere velata, possa cancellarsi 71 .

        Adesso, la dinamica appena descritta, muta l’indicare in un rappresentare, 
        suggerisce che il significante sorge in relazione alla possibilità di mentire, 
        e cioè di fare quello che un animale non può fare, 
        sviare facendo credere il falso sul vero, cancellare la traccia. 
        
        Si tratta dell’idea di finzione, di truffa simbolica 
        come marca del mutamento del segno in segno linguistico. 
        Questa sorta di intervento in cui la traccia assume il suo valore di significante 
        solo nella potenzialità del suo cancellamento, 
        descrive il valore finzionale che l’Altro, 
        in quanto luogo della parola, inaugura. 
        La stessa Verità, per il fatto di non essere in relazione con alcuna realtà esterna, tangibile, 
        trova la sua sede in questa struttura di finzione, 
        per il fatto stesso che l’unico testimone a cui essa si enuncia è l’Altro, 
        l’Altro della parola così come lo abbiamo definito. 
        L’Altro, come luogo della parola, prima ancora di sanzionare l’oggettività dei miei discorsi,
        è lì in quanto testimone della menzogna del linguaggio, 
        della sua struttura altalenante ed eminentemente sviante. 
        Ecco cosa il soggetto reperisce nell’Altro: 
        il soggetto reperisce, attraverso l’azione del significante, 
        attraverso cioè la modificazione profonda che il significante introduce nel soggetto,
        il suo proprio svuotamento, il divario che separa il detto dal dire, 
        ovvero, in termini semantici, 
        il soggetto dell’enunciato dal soggetto (evanescente) dell’enunciazione 72 .
        Bisogna comprendere innanzitutto questo: 
        la sbrecciatura che così appare tra il soggetto e la sua significazione 
        in realtà ne ricopre una più profonda,
        quella che separa il Senso dall’Essere.
        Il soggetto cioè, è posto, una volta entrato nel campo dell’Altro, di fronte a una scelta: 
        da una parte sta il Senso, dall’altra l’Essere. 
        
        quote
            + Si tratta del vel della prima operazione essenziale in cui si fonda il soggetto. […] 
                Si tratta nientemeno che di quella operazione che possiamo chiamare l’alienazione
            note 73

        Il soggetto, ci spiega Lacan, appare dal punto di vista logico, 
        della logica simbolica che vedremo avere un posto di rilievo nel suo pensiero, 
        comandato a una scelta. 
        L’alienazione non ha nulla a che vedere con il concetto della tradizione dialettico-umanistico 
        che va da Feuerbach a Hegel e a Marx, 
        ossia non suppone affatto l’idea di un soggetto-sostanza. 
        L’alienazione non è in altro ma è ad opera dell’altro.
        L’alienazione consiste in quel vel che […] condanna il soggetto ad apparire 
        solo in quella divisione che ho appena, così mi sembra, articolato sufficientemente,
        dicendo che, se esso appare da un lato come senso, prodotto dal significante, 
        dall’altro appare come afanisi 74

        Afanisi è un termine che Lacan riprende da Jones e che traduce la scomparsa, lo svanire, il fading,
        esattamente ciò che accade al soggetto una volta introdotta l’azione “letale” del significante. 
        Il vel dunque è il vel della scelta, della scelta forzata. 
        Lacan lo distingue dall’o, vel che chiama esaustivo, 
        che corrisponde al vel disgiuntivo – vado o qui o là, scelgo una delle due possibilità 
        – e dal vel inclusivo che recita o vado qui o vado lì, non importa dove, è equivalente.
        Il vel che interessa Lacan è un terzo. 
        L’esempio ce lo fornisce lo stesso Lacan. 
        Se dico: o la borsa o la vita, se scelgo la borsa perdo tutte e due; 
        ma se scelgo la vita, avrò allora una vita priva della borsa.
        Altro esempio: se sono un sadico tiranno e comando al mio suddito o la libertà o la vita, 
        metto in atto la stessa logica alienante. 
        Scegliere la libertà significa perderle tutte e due, 
        scegliere la vita significa amputarla della libertà.
        Secondo questa logica il vel risponde all’operazione che nell’insiemistica si chiama unione. 
        L’unione non è l’addizione. 
        Se ho cinque oggetti in un cerchio e cinque in un altro addizionarli fa dieci. 
        Ma se alcuni oggetti di un cerchio appartengono anche all’altro cerchio, 
        due per tenersi sull’esempio fornito da Lacan, allora nella riunione ce ne saranno otto. 
        Ecco l’esempio di Lacan:
        quote
            Illustriamolo con ciò che ci interessa, l’essere del soggetto, che è là sotto il senso. 
            Se scegliamo l’essere, il soggetto scompare, ci sfugge, cade nel non senso. 
            Se scegliamo il senso, il senso non sussiste se non amputato di quella parte di non senso che,
            propriamente parlando, è ciò che costituisce, nella realizzazione del soggetto l’inconscio. 
            In altri termini, è proprio della natura del senso, 
            quale viene a emergere nel campo dell’Altro, 
            che esso è, per gran una parte del suo campo, eclissato dalla scomparsa dell’essere 
            indotta dalla funzione stessa del significante 75

        La conclusione è semplice: 
        il soggetto sorge nel campo dell’Altro inteso come luogo della parola, e dunque del senso. 
        L’operazione detta dell’alienazione altro non è se non la deduzione del soggetto come mancanza a essere. 
        Entrare nell’ordine simbolico, significa varcare il muro dell’essere per accettare l’ordine del senso. 
        L’essere per Lacan non corrisponde al senso, il senso è dalla parte del linguaggio,
        introdotto dall’azione del significante definita appunto azione letale. 
        Ribadiamo: dal punto di vista ontologico 
        l’alienazione stravolge l’assunto cardine della metafisica occidentale 
        secondo cui l’essere e il senso sono coestensivi. 
        Qualcosa come il senso dell’essere è possibile solo nell’ottica in cui
        linguaggio ed essere coesistono nella presenza del loro darsi, 
        cioè nell’identità ideale del loro dispiegamento una volta oltrepassato,
        heideggerianamente, ogni entificazione dell’essere e del linguaggio.
        
        Lacan, sulla scorta della lettura di Heidegger, 
        opera quella separazione tra linguaggio ed essere 
        che lo stesso Heidegger non aveva compiuto. 
        L’essere, lo vedremo, quello che Lacan chiama godimento 
        e che trova il suo supporto nella nozione di Cosa o di “oggetto a”, 
        non si dà se non lì dove la vita è muta, dove il senso ancora non ha fatto il suo ingresso
        nell’esistenza attraverso l’Altro in quanto luogo della parola. 
        Se parliamo, se c’è “chi parla ”, se c’è essere parlante, 
        è perché il soggetto è fuoriuscito dagli argini dell’essere, 
        della pienezza dell’indistinto godimento dell’essere 
        ove non si pongono più questioni. 
        Si può indulgere a pensare che una tale visione sia quanto meno misticheggiante 
        e che richiami alla mente le modalità del discorso apofantico; 
        tuttavia il discorso di Lacan non è mosso da alcuna “nostalgia” di pienezza. 
        La mancanza non è quanto manca, non è nostalgia 
        – si pensi agli innamorati –, 
        la mancanza è il risultato stesso dell’azione letale del significante, 
        e cioè l’inevitabile constatazione che in quanto capaci di parola, 
        siamo interni alla campo del senso entro cui si dà discorso dell’essere, ma non Essere.         

        Ma facciamo un passo indietro. 
        La questione è di cruciale importanza. 
        Qual è il rapporto tra essere e linguaggio? 
        Lacan direbbe “alcuno”, 
        per Heidegger, ad esempio, basterebbe citare la celebre affermazione secondo cui 
        “i l linguaggio è la dimora dell’essere”.
        Eppure, il senso dell’essere, nonostante l’Heidegger della Khere ne abbia accentuato la vicinanza, 
        non passa per il linguaggio, non si definisce per un rapporto interno al linguaggio, 
        bensì per la sua condizione di “trascendens puro e semplice” 76. 
        Anzi, sottoposto aristotelicamente alla logica della predicazione, 
        l’essere è quella parola il cui senso resta indeterminato 
        e che non trova collocazione all’interno del linguaggio se non come suo presupposto.
        Nella proposizione “S è P ” 
        – come è noto l’unica su cui è possibile dire il vero o il falso – 
        il significato di S si delucida attraverso la predicazione P. 
        Ma la proposizione lascia in sospeso, ed è qui che prende avvio il pensiero di Heidegger, 
        il senso dell’ “è” che li connette.
        La proposizione “S è P ” in cui si articola il nostro sapere, 
        non copre cioè la dimensione dell’essere. 
        Infatti, bisognerebbe affermare “l’Essere è P”, 
        ma in tal modo si cadrebbe in quella continuità di rinvii 
        caratterizzato dal fatto che “l’Essere è P”, esigerebbe a propria volta 
        la delucidazione di P; al che andrebbe aggiunto che “P è C ”, 
        il che riproporrebbe il problema di sapere cosa è C, e così via, all’infinito, 
        mantenendo pur sempre ignoto il valore di “è”. 
        Aggiungere poi che “è” è copula non aiuterebbe affatto a determinare il senso dell’essere. 
        L’essere cioè, ed è questo l’enorme problema della metafisica, sfugge alla predicazione,
        non rientra nel linguaggio nel quale sembra tuttavia anche risiedere. 
        Eppure una simile condizione di sfuggevolezza rappresenta allo stesso tempo la sua centralità. 
        È in questo senso che Derrida può dire:
        quote
            + Lo si consideri come essenza o esistenza [...] lo si consideri come copula o posizione di esistenza [...],
                \b l’essere dell’essente non appartiene al campo della predicazione, 
                \b perché è già implicato in ogni predicazione in generale e la rende possibile
            note 77
        La tradizione metafisica, ci dice Derrida, vede nell’essere una generalità assoluta, 
        impredicabile perché presente in ogni predicazione 
        (il Sommo Bene in Aristotele, l’idea del Bene in Platone come epekeina tes ousias, 
        o Hegel, l’assolutamente negativo, il puro niente, pura astrazione). 
        Resta però la questione che se l’essere è impredicabile, 
        il linguaggio si trova a giocare o un ruolo di supporto 
        o a dover colmare una distanza impossibile. 
        L’essere cioè diventa la condizione, il presupposto incluso eppure trascendente al linguaggio. 
        Dire che il “linguaggio è dimora dell’essere” 
        se da un lato esclude la possibilità che l’essere possa essere detto, 
        fronteggiato dal linguaggio come una cosa, 
        dall’altra tende a porre l’essere stesso in una prospettiva sfuggevole e indeterminata 
        – l’essere si rivela come qualcosa di “pienamente indeterminato” afferma Heidegger 78 -
        e allo stesso tempo fondativa, 
        proprio in quanto si tratta di una indeterminazione inclusa, propria al linguaggio stesso. 
        Il senso sarebbe cioè quella dimensione altra dal significato (Bedeutung) 
        che non si esaurisce nella significazione, 
        nella quale si rivela la differenza propria dell’Essere rispetto al linguaggio. 
        Il rapporto tra linguaggio ed essere sembra così votato, da un lato, 
        o alla follia panlinguistica e autoreferenziale secondo cui il linguaggio 
        in quanto potenza del rinvio, fame inappagata di senso per via della stessa logica
        differenziale che vede nel gioco dei rinvii la sua sola consistenza, 
        si autonomizza e si chiude su se stesso; 
        o, dall’altro, nel postulato che il senso dell’essere è quanto il linguaggio (metafisico) non disvela, 
        riconducendo quindi l’Essere sul piano di un presupposto ideale 
        che sfugge ad ogni mediatezza per assumere lo statuto dell’ “è” , quello definito da Derrida della pura presenza.

        Da questo punto di vista l’operazione di Lacan è rivoluzionaria. 
        Lacan non fa altro che tirare le estreme conseguenze di questo ragionamento. 
        Con la dialettica alienazione-separazione sgancia definitivamente il senso dall’essere, 
        rompendo così con la stessa tematica del senso dell’essere heideggeriano. 
        L’unica sfera in cui si dà Senso è nel luogo dell’Altro, nell’ordine simbolico. 
        Il soggetto è così chiamato a una scelta – una pseudo-scelta perché forzata – 
        tra l’essere in quanto godimento originario (perduto), 
        e il senso in quanto azione ineluttabile del significante. 
        È per questo che Lacan può affermare hegelianamente che “il simbolo uccide la Cosa” 79,
        e cioè che il linguaggio, in quanto campo dell’Altro, sanziona quel momento in cui la morte, 
        come altro assoluto, entra nella vita, e ci entra 
        – e qui Lacan è debitore ad Heidegger quando introduce “l’esser-perla-morte ” – 
        nella dimensione dell’iscrizione di una mancanza, 
        nel vuoto che si squarcia nell’unità della vita, nella mitica pienezza ontologica, se così si può dire, 
        scavando un buco nella compattezza muta del godimento.

        L’essere in Lacan, dunque, non è né trascendente, né immanente: 
        quando si parla di godimento dell’essere, di Cosa, non bisogna intendere una dimensione originaria, perduta, 
        da cui si produce la mancanza introdotta dalla dimensione del senso dell’ordine simbolico. 
        Godimento, o godimento dell’essere, è quanto resta, 
        è l’oggetto a in quanto resto dell’operazione di divisione del soggetto 
        dovuta alla dialettica dell’alienazione-separazione, 
        dialettica che impone la scelta tra Senso e Godimento (Essere).

        Ribadiamo ancora: il godimento, o godimento dell’essere, non è il trascendens puro, 
        né tanto meno il mero indicibile, né la condizione affinché vi sia parola, 
        esso è piuttosto il vuoto che plasma la rappresentazione, 
        esso è l’ex nihilo intorno a cui matura il linguaggio.

        Ora, se considerate il vaso nella prospettiva che ho messo in rilievo all’inizio, 
        come oggetto fatto per rappresentare l’esistenza del vuoto al centro del reale che si chiama la Cosa, 
        questo vuoto, quale si presenta nella rappresentazione, si presenta appunto come nihil, come nulla. 
        Ed è per questo che il vasaio, proprio come voi a cui sto parlando, 
        crea il vaso attorno a questo vuoto con la sua mano, lo crea proprio come il creatore mitico, 
        ex nihilo, a partire dal buco […]. 
        Con l’introduzione di questo significante plasmato che è il vaso, 
        si ha già tutta la nozione di creazione ex nihilo. 
        E la nozione di creazione ex nihilo è coestensiva all’esatta situazione della Cosa come tale 80 .

        Torniamo all’alienazione. 
        All’azione letale del significante in quanto operazione di divisione del soggetto 
        condotta attraverso ciò che Lacan definisce alienazione significante, 
        va affiancata la seconda operazione detta della separazione, che da essa discende. 
        La separazione è un tempo logicamente secondo, 
        essa illustra come il soggetto, a differenza dell’alienazione, 
        opera quello che si può definire uno sganciamento dal significante. 
        Si tratta di un’operazione in cui il soggetto 
        “trova la via di ritorno dal vel dell’alienazione ” 81. 
        Abbiamo visto che l’alienazione significante è rappresentabile attraverso l’operazione dell’unione: 
        da una parte abbiamo l’essere, mentre dall’altra il senso. 
        Il soggetto è il risultato dell’azione del significante sull’essere, risulta nel luogo dell’Altro 
        quote
            + in quanto il primo significante, il significante unario, sorge nel campo dell’Altro, 
                in quanto rappresenta il soggetto per un altro significante, 
                altro significante che ha come effetto l’afanisi del soggetto
            note 82 
        Abbiamo riportato nel disegno che segue un nuovo schema dell’alienazione 
        sulla base dell’azione del significante. 
        Quando Lacan parla di catena significante, 
        ciò che comunemente implica un minimo di significazione 
        è la presenza di almeno due significanti. 
        quote
            + Il linguaggio nella sua struttura può essere ridotto alla correlazione di due significanti;
                \b è la stessa definizione saussuriana, perché il significante è diacritico, 
                \b dunque si pone per differenza
            note 83. 
        Perché vi sia effetto di senso si deve avere la coppia minima di significanti S1-S2, 
        in modo che si avvii quello che comunemente è detto significazione, 
        il rinvio in cui abbiamo visto consistere la nozione di valore 84. 
        L’Altro non è che questo: S1-S2 che s’impone come luogo della parola.
        Seguendo lo schema, il soggetto si reperisce innanzitutto nel campo in cui sorge S1, 
        ma in quel campo la sua condizione è costituita dal rinvio, 
        dal fatto che l’S1 da cui è catturato rimanda necessariamente all’S2 
        che però è iscritto nel campo dell’Altro. 
        Il senso del soggetto, ecco cosa vuol dire questo schema dell’alienazione, 
        è situato altrove rispetto al luogo in cui il soggetto si trova.
        In alternativa si può dire che lo schema qui proposto riproduce la formula lacaniana secondo cui
        “Un significante rappresenta il soggetto per un altro significante”. 
        Il soggetto infatti, perché acceda alla significazione, 
        all’ordine simbolico costituito da un minimo di significazione composto dalla coppia S1-S2, 
        deve reperirsi nel campo dell’Altro. 
        Da un lato, dunque, il godimento muto dell’essere, dall’altro il soggetto parlante, 
        che nella lunula ove incontra l’S1, il tratto-unario, 
        si trova iscritto nello scivolamento del significante, 
        rappresentato altrove, rinviato all’S2, 
        interamante situato nel campo dell’Altro. 
        È questa il vacillamento, l’oscillazione del soggetto dall’essere al senso di cui parla J.-A. Miller. 
        Il soggetto si trova già sempre lì dove incontra un significante che non lo esaurisce, 
        che lo rinvia ad un altro significante segno dell’Altro. 
        È questa l’essenza dell’alienazione, 
        che in termini di insiemistica risponde alla formula dell’unione: “E ∪ S ”.

        A questo punto è possibile considerare la seconda operazione, detta della “separazione ”. 
        Essa risponde invece alla formula “E ∩ S ”, riguarda cioè l’operazione dell’intersezione. 
        La sua rappresentazione è la seguente:

        L’alienazione, che si basa sull’unione, traduce l’inscrizione del soggetto nel luogo dell’Altro, 
        in quanto tale inscrizione comporta sempre un non-senso, 
        e cioè situa il soggetto in una vacillazione dal nonsenso al senso, 
        una vacillazione incessante dal nonsenso al senso, ma anche dall’essere al senso.
        La separazione, quanto a lei, corrisponde alla rimozione originaria. 
        Diciamo che quel che indica non è più il discorso dell’Altro, 
        bensì il desiderio dell’Altro, 
        cosa che ci permette di distinguerli con precisione. 
        La separazione non concerne l’inconscio come discorso dell’Altro, 
        ma il desiderio dell’Altro 85
        Parlando della separazione Lacan propone un esempio 
        e parla del bambino alle prese con un discorso proveniente dall’Altro, quello della madre, ad esempio. 
        Egli dice: 
        quote
            + Tramite la separazione il soggetto trova, se così posso dire, 
                \b il punto debole della coppia primitiva dell’articolazione significante, 
                \b in quanto essa è, per definizione alienante. 
                \b È nell’intervallo tra questi due significanti 
                \b che risiede il desiderio offerto al reperimento del soggetto nell’esperienza del discorso dell’Altro […]”
            note 86
        Nella separazione, come nota Miller, si ha a che fare non più con il discorso dell’Altro 
        ma con il suo desiderio. 
        Essa riguarda cioè la collocazione del soggetto rispetto a questo desiderio 
        che il soggetto scopre essere spostato rispetto al discorso che riceve dall’Altro. 
        quote
            + È in quanto il suo desiderio [dell’Altro, della madre] 
                \b è al di là o al di qua di ciò che ella dice e intima, 
                \b di ciò che fa sorgere proprio come senso, 
                \b è in quanto il suo desiderio è sconosciuto, 
                \b è proprio in questo punto di mancanza 
                \b che si costituisce il desiderio del soggetto
            note 87
        Cerchiamo di chiarire.
        Quello che Lacan vuole dire è che se con l’alienazione il soggetto scopre la sua mancanza a essere, 
        la sua vacillazione perché lì dove c’è senso ne va dell’essere, 
        nella separazione invece si determina quella operazione che svela 
        che anche l’Altro è mancante, che la mancanza è nell’Altro, 
        che cioè, detto in termini lacaniani, “non c’è Altro dell’Altro”, 
        non c’è Altro che possa garantire che l’Altro sia completo, 
        che l’ordine del senso rimandi a quello dell’essere.

        Quando Lacan parla di “intervallo tra due significanti” 
        bisogna intendere la lunula vuota che abbiamo rappresentato sopra. 
        
        È lì che Lacan rappresenta il soggetto che domanda “che vuole?”,
        “che vuole da me?”; 
        ed è lì che il soggetto, in quanto diviso, incontra il desiderio dell’Altro 
        nella posizione di chi cerca di colmarlo al fine di suturare la sua mancanza 
        (è l’esempio classico madre-bambino).
        Quello che Lacan cerca di dirci è che il soggetto nella separazione incontra la X, 
        l’incognita che emerge dal discorso dell’Altro, 
        X che rivela la sua mancanza, il fatto cioè che non c’è Altro dell’Altro,
        non c’è Dio garante, non c’è Significante che possa significare il desiderio dell’Altro, 
        che possa garantire al soggetto che l’Altro, 
        in quanto luogo della parola e in quanto altro intersoggettivo, 
        sia esente, nel suo desiderio, dalla mancanza a essere.
        Questa X apre il vuoto che il soggetto cercherà di colmare. 
        Come? Facendosi oggetto del desiderio dell’Altro. 
        Il soggetto, il soggetto dell’inconscio, in quanto diviso, alienato secondo lo schema che abbiamo mostrato, 
        si trova adesso, nell’operazione della separazione, 
        separato dalla catena significante S1-S2. 
        Si trova a sinistra dello schema, confrontato con il vuoto che si apre 
        tra la propria domanda e il desiderio dell’Altro 
        in quanto – anch’esso – incolmabile. 
        Questo vuoto al centro del desiderio,
        questo vuoto che il senso dischiude come condizione necessaria 
        affinché vi sia qualcosa come un soggetto parlante, affinché ci sia parola, 
        è il luogo in cui – ma lo vedremo meglio in seguito – si produce 
        ciò che Lacan chiama l’oggetto a, oggetto causa del desiderio.

        In questo luogo il soggetto è preso in quella dimensione in cui ne va del suo essere, 
        è colto in quella dimensione in cui, a trovarlo, riacciufferebbe il senso dell’essere 
        e placherebbe il suo desiderio,
        suturerebbe la ferita simbolica, 
        l’alienazione che lo fa parlante e al contempo desiderante.

        È chiaro che si tratta di una dimensione impossibile, 
        ma è in tale dimensione che il soggetto diviso cerca la sua sutura. 
        È in questo luogo altresì che si produce quello che in psicoanalisi si chiama fantasma 
        e che in questa sede assumiamo come la dimensione linguistico-rappresentativa 
        in cui prende forma la natura inconsistente del nostro bisogno di parole.

        La formula del fantasma, non a caso, risponde in Lacan a questa dizione: 
        + $ <> a, soggetto barrato di a;
        e rappresenta il modo in cui il soggetto prova a rimediare alla mancanza a essere 
        e, allo stesso tempo, al vuoto che ingoia il desiderio.         
                
    article lacan.piccolo-discorso-a-l-ORTF
        book lacan.altri-scritti
        date 1966

    book lacan.altri-scritti
        title Autres Écrits
        author Lacan
        edition Édition de Seuil, Paris 2001    

    book focault.le-parole-e-le-cose
        author Foucault
        title Les Mots et les choses
        edition Gallimard, Paris 1966

    book lacan.l-io-nella-teoria-di-freud-e-nella-tecnica-della-psicoanalisi
        title Livre II. Le moi dans la théorie de Freud et dans la technique de la psychanalyse (1954-1955), Éditions de Seuil, Paris 1977;
        trad. it. di A. Turolla, C. Pavoni, P. Feliciotti, S. Molinari,
A. Di Ciaccia, a cura di G. B. Contri, Libro II. 
        L’io nella teoria di Freud e nella tecnica della psicoanalisi
        edition Einaudi, Torino 1991 (20067), p. 53. 



18 Cfr. S. Freud, Das Ich und das Es, in Gesammelte Werke, S.
Fischer Verlag, Frankfurt a/M, (18 voll.); trad. it. a cura di
Musatti C., in Opere vol. 9. L’Io e l’Es e altri scritti (1917-
1923), Bollati Boringhieri, Torino 1977, §. L’Io e l’Es, p. 482.
19 S. Freud, A note on the Unconscious in Psychoabalysis (1912),
in Gesammelte Werke, op. cit.; trad. it. a cura di Musatti. C.,
in Opere vol. 6. Casi clinici e altri scritti (1906- 1912),
Bollati Boringhieri, Torino 1974, Nota sull’inconscio in
psicoanalisi (1912), p. 575. 

20 Cfr., Nota sull’inconscio in psicoanalisi (1912), cit; p. 576. 
21 S. Freud., Metapsicologia, § L’inconscio, in Gesammelte Werke,
op. cit.; trad. it. a cura di Musatti. C., in Opere vol. 8.
Introduzione alla psicoanalisi e altri scritti (1915-1917),
Bollati Boringhieri, Torino 1976 (2000), Metapsicologia (1915).,
p. 49.
22 Ivi, p. 55. 
23
        23 Ivi, p. 70.
24 Ivi, p. 85. 
24
        25 Ibid.
26 J. Lacan, Livre VII, L’éthique de la psychanalise (1959-1960),
Édition de Seuil, Paris 1986; trad. it. di M. D. Contri, a cura
di G. B. Contri, Libro VII. L’etica della psicoanalisi (1959-
1960), Einaudi, Torino 1994, p. 59.
27 S. Freud, Metapsicologia, cit., p. 86. 
25
28 S. Freud, L’Io e l’Es, cit., pp. 479-80.
29 Ibid.
30 Ibid. 
27
31 Ivi, p. 480-1. 
28
32 J. Lacan, L’etica della psicoanalisi, cit., p. 69-70. 
29

33 Si veda a proposito del termine “Deriva ” la bella
interpretazione di Lacan, il quale la suggerisce, rifacendosi
all’inglese “Drive ”, come la parola che meglio si addice alla
traduzione del termine Trieb, che in italiano rendiamo
indistintamente con “pulsione ” o “ istinto ”.
34 Su questo vedi: S. Freud, Die Traumdeutung (1899), in
Gesammelte Werke, op. cit.; trad. it. a cura di Musatti. C., in
Opere vol. 3, Bollati Boringhieri, Torino 1966,
L’interpretazione dei sogni (1899), in particolare i paragrafi
Il lavoro di condensazione e Il lavoro di spostamento, pp. 259-
85.
35 S. Freud, L’Io e l’Es, cit., p. 486.
36 Ibid. 
30

39 Ivi, p. 487.
40 Ivi, p. 488.
41 Ibid.
42 Si veda a proposito S. Freud, Entwurf einer Psychologie 1895,
in Gesammelte Werke, op. cit., S. Fischer Verlag, Frankfurt a/M
1950; trad. it. a cura di Musatti C., Progetto di una psicologia
e altri scritti 1892-1899, Bollati Boribghieri, Torino 1999, pp.
43 J. Lacan, Il seminario su La lettera rubata, in Scritti, cit.,
p. 50.
44 J. Lacan, L’io nella teoria freudiana e nella tecnica
psicoanalitica, cit., p. 62. 
45 Ibid.
46 Ivi, p. 12. 
35
47 S. Freud, Zur Einführung des Narzissmus (1914), in Gesammelte
Werke, op. cit.; trad. it. a cura di Musatti. C., in Opere vol.
7. Totem e tabú e altri scritti (1912 – 1914), Bollati
Boringhieri, Torino 1975, Introduzione al narcisismo (1914), p.
458.
48 Ivi, p. 463.
49 Ibid. 
50 J. Lacan, Lo stadio dello specchio come formatore della
funzione dell’io, in Scritti, cit., p. 87. Vedi anche, La cosa
freudiana, in Scritti, cit., p. 419. 
51 J. Lacan, Lo stadio dello specchio come formatore della
funzione dell’io, cit., p. 88. 

52 Hegel rappresenta un punto di riferimento ineludibile per il
primo Lacan. In particolare, l’attenzione va alle pagine della
Fenomenologia dello spirito dedicate alla costituzione
dell’autocoscienza, da cui ricava le coordinate generali per la
definizione di desiderio. Da questa lettura viene ne che,
innanzitutto, il desiderio non è il bisogno, poiché l’ultimo
implica la negazione unilaterale del campo di oggetti che
incontra, generando così, fichtianamente, la reiterazione
infinita di se stesso. Il desiderio è invece rivolto a un'altra
autocoscienza, verso un’alterità soggettiva. In secondo luogo,
il desiderio umano, in quanto rivolto all’altro che desidera, è
desiderio di essere riconosciuti, desiderio di riconoscimento.
Il bisogno, il cui “operare unilaterale sarebbe vano ”, come
sostiene Hegel, non perviene ad alcuna mediazione. È solo il
desiderio la misura del compimento dialettico verso il
ritrovamento di sé. In terzo luogo, l’introduzione della
dialettica della lotta per il riconoscimento, che conduce
all’antagonismo servo-padrone, serve a Lacan da spunto per
reperire quella dimensione di alienazione che in Hegel viene
ricucita dal superamento della coscienza infelice attraverso la
via del Sapere Assoluto. Il conflitto servo-padrone in Hegel
produce una scissione decisiva per la costituzione della
soggettività perché conduce a un’asimmetria tra le due
autocoscienze in cui al riconoscimento dell’una corrisponde la
morte dell’altra. Ma si tratta solo di un passaggio destinato ad
esser superato, all’oltrepassamento della coscienza infelice
sulla via dello Spirito. Lacan, che a pagina 800 degli scritti
nel saggio Sovversione del soggetto e dialettica del desiderio
nell’inconscio freudiano definisce questo movimento una
“ dialettica convergente ”, userà questo momento tragicoconflittuale come misura dell’impossibilità di suturare la
differenza interna ad ogni desiderio, e cioè l’impossibilità del
superamento da parte del desiderio della propria infelicità. 
53 Ibid. 
40

54 J. Lacan, L’io nella teoria di Freud e nella tecnica
psicoanalitica, cit. p. 63.

55 Per quanto detto è bene ricordare l’influenza che ha avuto 
sulla tesi dell’io come proiezione immaginaria 
e sulla lettura del cogito cartesiano 
il testo di Sartre La trascendenza dell’ego dove si può leggere: 
“Se l’Io, (Moi) è un oggetto, è chiaro che non potrò mai dire: la mia coscienza, cioè la coscienza del mio Io (Moi) ”. 
E di seguito:
quote
    + L’Ego non è proprietario della coscienza, ma ne è un oggetto” .
(J. P. Sarte, La trascendence de l’ego. Esquisse d’une description phenomenoligique, Librairie philosophique J. Vrain, Paris 1966;
trad. it. a cura di Pirillo N., La trascendenza dell’ego,
Berisio Editore, Napoli 1971; a cura di Ronchi R., 
La trascendenza dell’ego, Egea, Milano 1992). 

Tutto ciò, anticipato da Freud, 
ci riporta al ruolo fondamentale, ma non fondatore,
che ha avuto Sartre nell’elaborazione del pensiero di Lacan. 

56 J. Lacan, L’io nella teoria di Freud e nella tecnica
psicoanalitica, cit., pp. 213-4. 

57 Si veda il saggio La psicoanalisi e il suo insegnamento, in
Scritti, cit., p. 492. 
58 J. Lacan, Livre XI Les quatre concepts fondamentaux de la
psychanalyse (1964), Éditions de Seuil, Paris 1973; trad. it. di
S. Loaldi, R. E. Manzetti, a cura di A. Di Ciaccia, Libro XI. I
quattro concetti fondamentali della psicoanalisi (1964),
Einaudi, Torino 1979 e 2003 p. 199. 
59 J. Lacan, L’istanza della lettera nell’inconscio freudiano, in
Scritti, cit., p. 506.
60 Ivi, p. 507. 
48
61 Ivi, p. 492.
62 Ivi, p. 497. 
49
        63 Se ne possono citare numerose fonti sparse qua e là nell’opera
lacaniana. Si veda fra le altre Soggetto e desiderio
nell’inconscio freudiano, in Scritti, cit. p. 822.
64 J. Lacan, Funzione e campo della parola e del linguaggio, in
Scritti, cit. p. 152. 
51
65 Id., Il seminario su La lettera rubata, in Scritti, cit. p.
50.
66 Si veda J. Lacan, Seminario XI. I quattro concetti
fondamentali della psicoanalisi, ci., pp. 199-225. 
52
67 J. Lacan, L’istanza della lettera nell’inconscio o la ragione
dopo Freud, in Scritti, cit., p. 515.
68 Si veda M. Recalcati, A. Di Ciaccia, Jacques Lacan, Bruno
Mondadori, Milano 2000, p. 63. Per quanto riguarda il tema della 
        Cancellare

Cosa e del godimento si rimanda all’ottimo approfondimento di
Recalcati, L’universale e il singolare, Marcos y Marcos, Milano
1995.
69 Si veda in proposito R. Jakobson, Essais de linguistique
générale, Éditions de Minuti, Paris, 1963; trad. it. Heilmann
L., Grassi L., Saggi di linguistica generale, Feltrinelli,
Milano 1966 (2002), p. 136. Lacan, attento lettore di Jakobson,
si rifà probabilmente alla definizione medioevale, che appare
nel testo del linguista russo, del segno inteso come aliquid
stat pro aliquo. 

70 Si veda J. Lacan, Livre X, L’angoisse (1962-1963), Édition de
Seuil, Paris 2004; trad. it. di A. Di Ciaccia, A. Succetti, a
cura di A. Di Ciaccia, Libro X. L’angoscia (1962-1963), Einaudi,
Torino 2007, pp. 68-72.
71 Sulla questione della traccia articolata da Derrida ci sarebbe
molto da dire, ma non è questa la sede per affrontare il
problema. Resta evidente l’apporto di Lacan sul tema, in
particolare in riferimento all’idea di segno linguistico così
come si viene a sviluppare nel suo pensiero. La portata della
nozione di significante in Lacan è inscindibile, come abbiamo
visto, da quella di traccia e dal fatto che non vi sia
significante primo, dominante, ideale se non nei termini di una
vera e propria “fissazione ”, di un’idealizzazione, cosa in cui
Lacan riconosce il segno della metafisica così, alla stregua di
Heidegger e Derrida. È pertanto quanto meno discutibile la
critica di fallo-fono-centrismo rivolta da Derrida a Lacan. La
traccia è traccia del significante, è traccia cancellata; e non
si dà significante se non nell’ambito di un rinvio continuo
della significazione, tale che, ad arrestarla, si ricadrebbe
nell’ipostasi di una sostanza (una significazione) chiusa in se
stessa, l’idea derridiana di ousia come presenza, phoné. Sul
tema si veda tra gli altri: J, Derrida, De la grammatologie, Les
Editions de Minuit, Paris 1967; trad it. di Balazotti R.,
Bonicalzi F., Contri G., Lodadi A. C., a cura di Dal masso G.
Della grammatologia, Jaca Book, Milano 1969, in particolare il
capitolo secondo, Linguistica e grammatologia, pp. 103-8. 

72 Si veda J. Lacan, La cosa freudiana, in Scritti, cit., pp.
391-428.
73 Id., I quattro concetti fondamentali della psicoanalisi, cit.,
p. 205-6. 
74 Ibidem. 

75 Ivi, p. 207.
 L’essere
(il soggetto)
 Il
 non-senso
 Il senso
 (l’Altro) 
76 M. Heidegger, Sein und Zeit, Niemeyer, Tubingen 1927; trad.
it. a cura di Volpi F., Essere e Tempo, Longanesi, Milano 1990
(2005), p. 69. 
77 J. Derrida, La scrittura e la differenza, Einaudi, Torino
1971, p. 172.
78 M. Heidegger, Einführung in die Metaphysik, Niemeyer, Tubingen
1966; trad. it. Masi G., Introduzione alla metafisica, Mursia
1968 (20007
), p. 88. “Se l’uomo deve ancora una volta ritrovare
la vicinanza dell’essere, deve prima imparare ad esistere
nell’assenza di nomi ”. Si veda anche M. Heidegger, Brief über
den «Humanismus», Klostermann, Frankfurt a/M 1976, trad. it. a
cura di Volpi F., Lettera sull’umanismo, Adelphi, Milano 1995,
p. 273. 
79 J. Lacan, Funzione e campo della parola e del linguaggio, in
Scritti, cit., p. 313. Ma dello stesso autore si veda anche,
L’etica della psicoanalisi, cit., pp. 150-1. 
80 Ivi, p.155.
81 J. Lacan, I quattro concetti fondamentali della psicoanalisi,
cit., p. 214.
82 Ibid.
83 J.-A. Miller, Du symptôme au fantasme et retour. Lezione del 9
marzo 1983. Corso tenuto alla Sorbona nell’a.a. 1982-1983
(inedito). Il dattiloscritto è conservato presso la Biblioteca
della Scuola Lacaniana del campo Freudiano di Roma.
84 Per tutto questo si veda J. Lacan, L’istanza della lettera
nell’inconscio o la ragione dopo Freud, in Scritti, cit.
 L’essere
(il soggetto)
 S1
 rinvio
 Il senso
 (l’Altro)
 S2
85 J. A. Miller, Du symtôme au fantasme et retour, cit.

 L’essere
(il soggetto)
 Il senso
 (l’Altro)
S1-S2
        86 J. Lacan, I quattro concetti fondamentali della psicoanalisi,
cit. p. 214.
87 Ibid. 
